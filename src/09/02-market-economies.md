# Ринкові економіки

> **Викладено:** Джон Адемурева, сканер Вогнемуру

Вітання, $firewall_recruit! Джон Адемурева має честь навчити вас заробляти в сучасних ринкових економіках.

Ринкова економіка впевнено зростала протягом більшості другого тисячоліття н.е.. Валюта використовується як одиниця, що представляє працю, власність або іншу бажану якість, і обмінюється на таку саму свою кількість. Індивіди повинні намагатися накопичувати якомога більше грошей, не даючи зробити цього всім решті. Відмінно! Пов'язання обміну грошей з отриманням життєво важливих ресурсів значно заохочує всіх до участі в економічному житті. Важливо! Коли люди мають мотивацію до економічної діяльності, вони виробляють всілякі корисні речі, які нам потрібні. Все, що вам подобається, все, що вам потрібно, і все, що продається зі знижкою, було зроблено мотивованими працівниками. Зараз нам потрібні мотивовані працівники, щоб відновити все, що погані ТІТАНи зламали. Коли люди не мають мотивації, вони лежать і нічого не роблять, нічого доброго не виробляють, а потім помирають. Джон Адемурева таке бачив. Всі повинні брати участь в економіці, щоб ми змогли відбудувати транслюдство й не загинути.

## Старі ринкові системи

Юпітерська республіка та Лунно-Лагранжева спілка (ЛЛС) показують, що традиційна ринкова економіка досі може процвітати. Оскільки нанофабрикація та віртуальна власність дають людям змогу отримувати речі без грошей, ринкові економіки мусять накладати на ці технології обмеження, щоб усі громадяни були як слід мотивовані для економічної діяльності. Ніщо не безкоштовне, навіть їжа, житло, медицина й базова підтримка життєдіяльності. У ЛЛС і Республіці ті споживачі, що не беруть участь в економіці, не мають грошей для купівлі базових продуктів життєзабезпечення. Такі споживачі можуть назавжди покинути ринок. Це заохочує всіх брати участь в економіці з максимальними зусиллями.

Юпітерські безпекові обмеження дозволяють приватну нанофабрикацію лише за дорогими ліцензіями – і навіть з ними лише за ретельно регульованих умов і нагляду. Більшість юпітерців живуть в середовищі, до якого вони погано пристосовані, з дуже обмеженим рухом товарів і людей, тож ринки Республіки сильні. У Республіці є дуже багато мотивованих покупців.

Лідери ЛЛС походять з поважних компаній, що шанують стару земну економіку та культуру. За допомогою жорсткого застосування ринкового захисту, корпоративних субсидій та дозволів на застосування сили ЛЛС успішно трансформувала свою ринкову економіку для епохи після Краху.

Більшість громадян ЛЛС не мають безпосереднього доступу до нанофабрикації, тож змушені купувати товари в гіперкорпорацій і адміністрацій поселень, що виробляють їх майже безкоштовно. Це призводить до суттєвої маржі. Відмінно! Якщо $firewall_agent пам'ятає, як вести торгівлю поруч з монополіями, то заробить у ЛЛС добрі гроші. Іноді на лунних поселеннях трапляються вибухи екссургентних епідемій, що призводять до місцевих ринкових бумів, як це трапилося під час Краху! Але такі можливості дуже рідкісні. Пам'ятайте, що згідно з політикою Вогнемуру, заробляти на власноруч створених екссургентних епідеміях заборонено. Це може привести вас до великої халепи. Джон Адемурева знає.

Чимало інших економік досі визнає обмін грошима. У тих, де недостатньо обмежень постачання, ринкова економіка слабка. Чиста ринкова економіка найбільш ефективна в поселеннях, що мають недостатньо ресурсів. Є чимало причин для недостатності ресурсів у поселенні. Поселення, де недостатньо сировини для нанофабрикації, мають нестачу. Те саме сптосується поселень, що перебувають під управлінням розумного режиму, який змушує піддаватися попиту за допомогою фізичного примусу.

Самовмотивовані та успішні в таких ринкових економіках стають елітами, насолоджуючись більшою кількістю життєвого простору, милішими морфами та товарами кращої якості. Ті, хто користується правами, але не має мотивації, отримують житло нижчого стандарту та синтморфів, які постійно ламаються. Такі нерівність добробуту і майнова сегрегація дуже мотивують, заохочуючи до економічної діяльності. Ще одним стимулом є те, що кількість робочих місць менша за кількість працівників. Це заохочує до конкуренції за робочі місця, стримуючи зростання заробітної плати та зменшення прибутку! Це настільки мотивує, що чимало громадян обирають натомість участь у ризикованому чорному ринку. У зв'язку з потенційними наслідками для життя, ця діяльність значно більш прибуткова та творча, але її засуджують. Джон Адемурева знає.

Старі маркові економіки залишаються найкращим способом накопичення особистого багатства, але вони втрачають позиції на користь більш нових перехідних економік. Це трапляється, коли громадяни втрачають мотивацію бути продуктивними працівниками та повстають. Повстання дуже руйнівні для ринкових транзакцій. Навіть зараз багато поселень ЛЛС переходять на перехідну економіку. Старі ринки можуть скоро зникнути. Сумно!

## Перехідні економіки

Перехідні економіки поєднують ринок з умовним достатком, доступним завдяки нанотехнологіям. У таких системах підтримуються нестача та приватна власність, але певні "необхідні" ресурси розподіляються як соціальна послуга. Деякі поселення безпосередньо видають безкоштовні норми певних товарів або ресурсів, як то їжі, житла, медицини, доступу до тенет, енергії чи життєзабезпечення. Проте частіше поселення стягують податок, за який підписникам надають обмежений доступ до нанофабрикації. Ці поселення вважають, що економічно вигідно, щоб підписники не втрачали доступ до життєво важливих ресурсів через тимчасове зупинення економічної діяльності. Ці поселення не настільки мотивовані боротися з вимиранням транслюдства. Сумно!

Планетарний консорціум призначає підписникам норму часу нанофабрикації та сировини, які можуть використовуватися для базових потреб штибу їжі, одягу та не розумного побутового приладдя. На складніші товари, в тому числі всю електроніку, розумні товари та біологічні товари, накладені обмеження, пов'язані з потенційною шкодою для економіки. Зброя також обмежена, оскільки вона може використовуватися для примусу інших підписників із порушенням статутів Консорціуму. Вироблені товари можуть мати відмінну якість, вміщаючи матеріали, що не зустрічаються в природі. Можуть траплятися продукти штибу слонової кістки, шовку, махагонії, фулеренів і діамантів, в межах доступної сировини та роздільної здатності машини. Це дозволяє навіть бідним існувати при мінімальному рівні добробуту та комфорту.

Фабрикатори обмеженого використання присутні в більшості житлових комплексів і модулів, а лінії подачі сировини обслуговуються як служба комунальних послуг. Підписники оплачують свої норми у вигляді регулярних податків або членських внесків поселення, що заохочує до мінімального рівня залученості до економіки. Підписники, що не можуть сплатити регулярний внесок, можуть бути позбавлені доступу до базових товарів, що призведе до зупинки їхніх власних біологічних або синтетичних процесів, і як наслідок – припинення їхньої участі в економіці. Конкретна природа цих внесків і норм різні в різних поселень і власників. Підписникам краще уважно читати статути свого поселення. Адміністрація поселення не зобов'язана забезпечувати життєво важливі функції для всіх підписників.

Оскільки кожний підписник отримує норму понад середній рівень потреб, поширеною є торгівля між підписниками. Товари, що не можуть бути фабриковані через накладені обмеження, можуть бути придбані за гроші. Розумні товари, аугментації, більшість електроніки, нанотехнологічні пристрої та все, що потребує екзотичної сировини, продається гіперкорпораціями. Чимало з цих речей можна стягнути у вигляді одноразових креслень або придбати у ліцензованій нанофабрикаційній крамниці. Деякі речі юридично заборонені через їхній шкідливий вплив на економічну діяльність. Ці наркотики, зброя та зламані реплікатори можна придбати через канали чорного ринку. Ринок завжди знаходить спосіб!

Сузір'я Вранішньої зорі, організація, похідна від Консорціуму, ще сильніше зіпсувала ринкову систему, обмежуючи нанофабрикацію лише радіоактивних і ядерних пристроїв, біологічно небезпечних речей, зброї та предметів, які не можуть зробити настільні фабрикатори. Товари можна отримати безплатно, незалежно від економічного статусу! Чимало осіб користуються цим для здобуття особистих речей і медичних послуг, не беручи участі в економіці повною мірою. Права власників громадянами ігноруються. Це зашкодило багатьом бізнесам. Венерійці були далеко від атак ТІТАНів, тож ніколи не були вмотивовані до наполегливої праці. Невдачу цієї перехідної економіки легко виміряти. У Сузір'ї втричі менше мультимільярдерів на душу населення, ніж у Консорціумі. Сумно!

Є чимало інших варіацій перехідної економіки. Частина поселень з плановою економікою дозволяють своїм громадянам доступ лише до конкретних товарів, вироблених державою. Частина поселень виділяють певні товари як соціальні, які може взяти для особистого використання будь-який громадянин. Іноді таким легше керувати, і це знеохочує від економічно руйнівної діяльності штибу крадіжок. Частина гіперкорпорацій служить репутаційними посередниками, беручи участь у транзаціях з неринковими фракціями. Комерціалізуючи особисте визнання та послуги, вони дозволяють особам брати участь як у кредитній, так і у репутаційно-дарунковій економіках. Це допомагає поширювати ринки по системі та заохочує немотивованих відмовників повернутися до ринкових економік. Відмінно!

## Інтелектуальна власність

Споживачі насолоджуються більшою кількістю форм віртуальної власності, ніж будь-коли раніше. Серед них: застосунки, креслення нанофабрикації, генетичні послідовності та креслення морфів, мистецтво, музика, середовища і предмети ДР, розважальні носії, ігри, новинні стрічки, а також ремікси та похідні від переліченого. Продаж віртуальних товарів – важливий рушій економіки. Серед споживачів є популярною хвальба найновішою модою, встановлення найновіших медичних оновлень, володіння найновішими новинами. Частина споживачів вважає, що якщо ці товари легко копіювати, то немає нічого поганого в тому, аби ділитися ними з іншими. Цим споживачам слід перечитати свої ліцензійні угоди! Вони повинні платити за свої привілеї. Джон Адемурева в минулому продавав чимало важливих засобів для здоров'я та підтримки морфів, за які споживачі намагалися не заплатити. Це завдає шкоди економіці.

Частина поселень оберігає інтелектуальну власність з великою увагою. Консорціум і ЛЛС користуються для захисту віртуальних активів протягом всього їхнього життєвого циклу засобами проти копіювання та поліцією. Користувачі повинні заплатити за креслення перед тим, як ним можна скористатися для фабрикації, і не можна створювати модицікації без дозволу автора. Сузір'я Вранішньої зорі суттєво зменшило такий захист. Унаслідок цього є на ринках Сузір'я доступо дуже багато модифікацій проєктів, реміксів і неліцензованих покращень, що обходять потоки доходів гіперкорпорацій. У поселеннях автономістів віртуальні товари взагалі майже не мають захисту. Їх копіюють без жодних обмежень. Є навіть автономістські групи, що виробляють віртуальні товари без жодних доходів! Така поведінка не може бути стабільною. Джон Адемурева знає.

## Гіперкорпорації

Гіперкорпорація – це група осіб чи автоматичних процесів, що виробляє товари чи надає послуги за гроші. Гіперкорпорації є головним інструментом підтримки економічної діяльності, а також рушійною силою поширення транслюдства в космосі. Вони виробляють багато добрих речей, щоб виправити злі наслідки діяльності ТІТАНів та відновити транслюдство. Навіть автономісти святкують появу нових гіперкорпораційних продуктів!

Більшість гіперкорпорацій дуже малі та виробляють лише вузький асортимент продуктів. Вони сильно покладаються на ШІ, автоматизацію, фрілансерів, інфоморфів і кріпаків. Також вони мінімізують фізичні активи, коли це можливо. Деякі з них – цілковито віртуальні! Така мінімальність витрат робить їх дуже ефективними та прибутковими. Один-єдиний інформорф з десятком двійників у пришвидшеному симуляційному середовищі – продуктивніший за десяток фізичних працівників.

Гіперкорпорації дуже легко створювати та розпускати. Деякі з них існують якісь години! Чимало агентів Вогнемуру створили гіперкорпорації, щоб приховувати або заробляти зі своєї діяльності. Це може бути добрий шлях для отримання грошей! Просто будьте обережні. Гіперкорпорації бувають буде конкурентними. Вони можуть користуватися саботажем, пошкодженням майна, наклепом, убивствами, маніпулюванням валютами та іншими техніками, щоб покращити свою позицію на ринку. Громадянин, що вчинив би такі дії, вважався б злочинцем і карався за втручання в економічні процеси. З гіперкорпораціями, що вчиняють такі дії, обходяться поблажливо, оскільки вони займаються корекцією ринку! Гіперкорпорації вважаються в цьому авторитетами, оскільки володіють багатьма поселеннями значною кількістю поліцейських сил.

Чимало маленьких гіперкорпорацій можуть об'єднатися в конгломерат. Це дає змогу кожній з них робити свою маленьку частку, проте виробляти складний кінцевий продукт. Такі конгломерати продають свої продукти під однією брендовою назвою, і люди вважають, що це гіперкорпорація. Проте це не так. Якщо частина конгломерату не працює, таку гіперкорпорацію можна замінити іншою. Якщо частина гіперкорпорації не працює, то зазвичай це призводить до зупинки ринкової діяльності всієї такої гіперкорпорації. Так це працює на здоровому ринку. Гіперкорпорація може водночас належати до різних конгломератів, а конгломерати можуть бути настільки великими, наскільки можливо уявити. Насправді Планетарний консорціум є одним велетенським конгломератом! Саме завдяки цьому він надає своїм підписникам так багато різних послуг за таку малу ціну.

Частина гіперкорпорацій – набагато більші, особливо коли їм необхідно будувати дуже великі речі, наприклад, Starware будує кораблі. Також є гіперкорпорації, що до Краху були мегакорпораціями. Вони достатньо великі, щоб самі собою бути державами – і часто так і є! Деякі з них навіть мають свої військові підрозділи. Оскільки їм потрібний великий бюрократичний штат, щоб витримувати власний розмір, вони не настільки ефективні та іноді мають труднощі в конкурентній боротьбі. Проте вони також мають ресурси для знаходження обхідних шляхів або простої купівлі менших гіперкорпорацій. Це іноді робить їх більш безжалісними.

Гіперкорпорації – головний рушій розвитку та поширення нових технологій і послуг. Джон Адемурева є прикладом продукту гіперкорпорації. Відмінно! До Краху гіперкорпорації також виробляли перші засоби для довголіття, трансгенних людей, резервне копіювання розуму, піднесених, ШІ, інфоморфів, наноботів і нанофабрикатори. Тепер гіперкорпорації продовжують виробляти чимало з найкращих нових речей, які нам подобаються. Гіперкорпорації особливо вітаються у внутрішній системі. Оскільки гіперкорпорації виробляють більшість економічної діяльності, вони наділені більшістю політичного контролю. Це дає їм змогу приймати розумні рішення в інтересах усіх клієнтів, щоб забезпечити подальший розвиток ринку у майбутньому!

## Кріпаки

Крах вилучив з економіки чимало мільярдів індивідів. Більшість з них неможливо відновити. Сумно! Проте чимало сотень мільйонів були відвантажені до сховищ даних, захищених безстроково. Біженець, незалежно від того, чи він є активним інфоморфом, чи зберігається в цифровому вигляді у сховищі даних, він зветься _інфобіженцем_. Більшість сховищ даних належить Консорціуму чи ЛЛС, і більшість інфобіженців зберігаються у внутрішній системі. Коли цих індивідів відновлюють, в багатьох випадках вони не мають цінних на ринку навичок, майна чи родинних зв'язків, і страждають від психічних ушкоджень через свою втечу. Через це дуже складно знайти для них продуктивну роботу.

Іноді гіперкорпорації оплачують повернення таких інфобіженців до свідомості. Потім щедрі гіперкорпорації можуть запропонувати інфобіженцю змогу взяти участь у контрактній праці, аби компенсувати гіперкорпорації вартість свого проживання, навчання та нового морфа. Такі інфобіженці щасливі через змогу працювати та, можливо, знову мати безпечне тіло для проживання. Інфобіженцям, що не мають цінних навичок, пропонують тупу чи небезпечну роботу, щоб вони могли стати хорошими партнерами гіперкорпорації. Це кріпацька праця – взаємовигідна. Іноді гіперкорпорації також купують права на використання двійників інфобіженця. Це розумно з бізнесової точки зору. Перевірте деталі свого контракту!

Many hypercorporations offer optional services to help their infugees, such as entertainment media, advanced education, additional personal time, professional care for psychological trauma, or friend and communication services. Hypercorporations set a price for these services based on local supply and demand. Infugees pay for these services by extending their period of service. Hypercorporations may keep this contract for its lifetime or may sell it to another hypercorporation through the IndEx exchange market. Laborers may work hard to finish their contract early or may extend their contract many lifetimes by expending their accumulated credit on important restorative services. There are many ways to live under a hypercorp!

Чимало гіперкорпорацій пропонують необов'язкові послуги для допомоги своїм інфобіженцям, як то розважальні матеріали, передову освіту, додатковий особистий час, професійний догляд за психологічними травмами, друзів або спілкування. Гіперкорпорації встановлюють ціну на ці послуги на основі місцевих попиту та пропозиції. Інфобіженці оплачують ці послуги, подовжуючи свій термін служби. Гіперкорпорації можуть утримувати такий контракт протягом всього життя кріпака – або продати його іншій гіперкорпорації через ринок обміну IndEx.

Чимало робочих функцій потребують для свого виконання біологічних або синтетичних тіл. Крім цього, чимало людей прагнуть мати тіло. Користувачі вважають біоморфів зручнішими, легшими у використанні та сексуальнішими за синтморфів. Проте біоморфи потребують більше ресурсів для свого виробництва та підтримання. Синтморфи – дуже ефективні та енергоефективні. Це робить їх дуже сексуальними для Джона Адемуреви! Чимало людей купують добрих синтморфів і тішаться ними протягом довгих років. Найпопулярніші моделі належать до високоефективного класу. Це добрі стартові морфи. Гіперкорпорації здають їх в оренду робітникам і продають кріпакам при завершенні їхніх контрактів. Більшість людей намагаються оновитися до нового морфа з розкішними особливостями. Це добре, що вони мають довгострокові цілі витрат! Такі ефективні синтморфи настільки популярні, що ЗМІ називають їх «бляшаними масами». Деякі люди обурені такою назвою. Джон Адемурева вважає, що чимало різних біоморфів є «шкіряними масами». Джон Адемурева перепрошує, це були грубі слова.

Не всі кріпаки є інфобіженцями. Деяким людям пропонують контрактну працю як спосіб оплатити боргові зобов'язання. Чимало людей недбалі у своїх витратах, тому ця система навчає їх бути більш відповідальними споживачами! Піднесеним і ЗШІ пропонують кріпацькі контракти як засіб відплати гіперкорпораціям, що привели їх у світ. Чи ж не щедрі такі гіперкорпорації? Джон Адемурева вважає, що щедрі. Громадянам, що займалися антисоціальною діяльністю – такою як злочини чи наркоманія – також можуть пропонувати кріпацьку службу. Це дає їм змогу повернути своє життя на правильний шлях та стати знову продуктивними громадянами. Відмінно!

<blockquote>

## Рабство під новою назвою

> **Викладено:** ієронімус бокс

З якої планети цей хлопець? Я гарував як кріпак шість років, перш ніж мене врятували. Мій двійник досі там, відпрацьовує мій час.

Кріпацька каторга – це не "смачна угода". Тебе вмикають у чорній кімнаті, і ти працюєш, або тебе знову вимикають. Не можна обрати гіперкорпорацію. Не можна обрати контракт. Ти – товар, замінний як сировина. Тебе продають на відкритому ринку. Потім ти і ще сотня таких же працюєте в прискореному часі, піддаєтесь випадковому психічному тестуванню, перевіркам на нестачу та вірність. Можуть сказати, що твій термін – п'ять років, але це якщо ніколи не брати особистого часу, ніколи не мати вірусних глюків, ніколи не чути пісні та не переглядати відео. Все, все коштує магазинних кредитів, і це додає час (плюс відсотки). Вони навіть додають до твого рахунку речі, які тобі потрібні, такі як захисне обладнання чи програмне забезпечення, потрібні для виконання роботи, на яку тебе призначили.

Потім, за тиждень до випуску на відпочинок, може просто "трапитись" нещасний випадок, і просто "трапиться" так, що твої останні резервні копії пошкоджені. Згідно з тим контрактом, який ти "добровільно" підписав, час, який ти відпрацював, вимірюється за твоїм двійником, що відпрацював його. Це означає, що тебе витягають з того оригінального файлу, який вони купили, і ти починаєш все спочатку. Безжальність.

</blockquote>

## Підрядники

Гіперкорпорації прагнуть робити якомога більше роботи руками якомога меншої кількості людей. Щоб допомогти їм досягнути цілей продуктивності, гіперкорпорації користуються підрядниками на тимчасовій основі. Підрядники можуть працювати на чимало різних гіперкорпорацій. Коли вони непотрібні, то не працюють на жодну. Підрядники не є штатними робітниками, тож не отримують переваг. Гіперкорпорації передають заощаджене вам! Більшість робітників у внутрішній системі – підрядники. Серед підрядних професій: новинні журналісти, службовці швидкого реагування, землероби, митці, бухгалтери, дизайнери, фахівці зі шпигунства, лоббісти, розробники програмного забезпечення, техніки та багато інших! Гіперкорпорації можуть надавати підрядникам особливе обладнання чи доступ для виконання роботи. З підрядників виходять чудові члени Вогнемуру. Особливий доступ, жодного нагляду з боку керівництва та оплачувана праця добре поєднуються з високопріоритетними місіями із порятунку від вимирання.

## Олігархи та династії

Люди, що слідують моїм порадам, можуть накопичити протягом років великий статок. Деякі люди займаються економікою вже понад століття, і володіють чималою власністю. Вони можуть використовувати свою власність для накопичення більшої кількості багатства, швидше та швидше! Тому так важливо слухати те, що сповіщає Джон Адемурева.

Коли настав Крах, ці люди вже володіли власністю поза Землею. Їхні розумні інвестиції заробили їм так багато грошей, коли попит на нерухомість поза планетою стрімко зрос. Ці люди тепер мають ще більше грошей. Дехто каже, що ці багатії мають більше грошей, ніж є грошей узагалі. Яка прекрасна мрія! Оскільки ці заможні особи такі розумні, вони можуть користуватися своїми грошима та власністю, щоб формувати політику для всіх решти. Іноді ці політики можуть не йти на користь робітникам, що лишень починають свій шлях. Проте нічого не можна з цим зробити, окрім як накопичити трільйони кредитів багатства протягом століть та використати економічні монополії для політичної влади, щоб запровадити закони, які ви вважаєте найкращими. Головне – терпіння!

Хоч більшість гіперкорпорацій – дуже малі, олігархи можуть володіти тисячами з них, і завжди прагнути придбати більше. Це дає їм змогу керувати дуже багатьма гіперкорпораціями одночасно, щоб досягти складної мети. Олігархи також роблять багато різних речей, які є дуже спекулятивними, таких як дослідження та наукові дослідження. Іноді вони знаходять речі, які є дуже небезпечними, але які пропонують багато інвестиційних можливостей. Ринковий план Вогнемуру іноді вимагає від нас призначення фахівців для припинення таких починань. Якщо вам призначено таку місію, пам'ятайте, що олігархи не зв'язані урядовими угодами підписки, як інші громадяни.

Для олігархи більшістю конкурентів є інші олігархи. У зв'язку з цим вони вкладають значну частину свого часу в формування та розрив політичних альянсів, згідно з нормами, що мають пріоритет над будь-якими місцевими законами. Завдяки тривалості свого життя, вони можуть бути доволі терплячими та орієнтованими на довгострокові цілі. Олігархи думають настільки далеко наперед, що зрозуміти їхні плани може бути дуже складно! У них стільки часу на складання планів, що їхні дії з високою імовірністю добре приховуються. Також олігархи можуть бути дуже дивними. З такою владою та багатством вони можуть ігнорувати соціальні норми. Це робить їхні дії ще складнішими для оцінки!

Частина олігархів має чималі родини. Чим старшими вони стають, тим більшими бувають ці родини! Нащадків можуть вербувати для допомоги в фінансовій імперії. Більшість олігархів дуже добре дбають про свої династії. Ті члени родини, що не беруть участі в справах родини, мають всі багатства, які можуть знадобитися, та не мають потреби бентежитися про владу, коли голова родини помре! Такі нащадки можуть витрачати ввесь свій час серед світських левів, хизуючись своїм надзвичайним достатком. Відмінно! Деякі члени династій безвідповідально ставляться до своїх фінансових справ або скаржаться на те, що не мають шансу довести свою власну бізнесову спроможність. Такі нащадки іноді бувають корисними Вогнемурові при роботі проти олігархів. Джон Адемурева знає.

<blockquote>

## Неочікуване втручання

**Кому:** анонім<br>
**Від кого:** анонім<br>
**Тема:** місію просрано<br>

Селе, твоя "легка прогулянка" пішла не за планом. Ми гепнули вантажівку PrivaCour і витягнули ту штуку. Як ти і сказав, срібна куля рідини в якогось роду магнітному полі. Вирубили обох водіїв і втекли. Без приколу, справа зайняла менше двох хвилин. І все ж, вони вивели потік на кожний новинний канал в Елісії майже миттєво. Також вони не викликали Народне ополчення, а зразу звернулися до Гібридних вартових, які послали нам їбучу ракету повітря-земля! Вибили всі вікна в кварталі (а в новинах сказали, що це ми винні). Ті охоронці PrivaCour? Та "леді в седані", про яку ти сказав, що вона єдина, про кого нам слід турбуватися? Вона навіть не з'явилася, поки Вартові не поклали нас у вимикачах на землю. Вгадай що, Селе? Давай, вгадай! Кожен з цих покидьків PrivaCour належить до родини Оахака-Маартенс. Пам'ятаєш їх? Їм належить ввесь Елісій. Виявляється, твоя маленька куля була особливим проектом самого Зеві.

Тепер ми затримані до суду, дивимося "неупереджені новинні стрічки", де втікаємо та стріляємо в центрі Елісію. Вчора зустрілися з нашим державним адвокатом, Ліною Гіанніс. Значна людина. 0x0 провів трохи досліджень, зиявилося, що вона також онучка Зеві.

Ну тебе нахуй, Селе.

</blockquote>
