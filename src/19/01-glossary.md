# Глосарій

Ось список термінів, що використовуються в Фазі затемнення.

<div class="stat-list">

- **Автокухар**: Спеціалізований фабрикатор для виготовлення їжі та напоїв.
- **Автономісти**: Союз анархістів, екстропіанців, погані та титанійців зовнішньої системи.
- **Агент**: Інфоморф, оптимізований для ролей інфобезпеки.
- **Аеростат**: Поселення, розроблене для ширяння, неначе повітряна куля, на планеті з густою атмосферою.
- **Амфіби**: Вимерлий чужий розумний вид, що колись процвітав на екзопланеті Краплі.
- **Анархісти**: Фракція, що протистоїть владі та ієрархії та підтримує самоорганізовану індивідуальну та колективну діяльність.
- **АО**: Астрономічна одиниця. Відстань між Землею та Солем (Сонцем), рівна 8,3 світлових хвилин або ~150 мільйонів кілометрів.
- **Апаратура**: Покращення для синтморфів.
- **Арахноїд**: Павукоподібний роботизований синтморф.
- **Аргонавти**: Спілка технопоступових науковців, що підтримує відповідальне та етичне використання технологій.
- **Артифекс**: Наноінженер.
- **Асинхрон**: Особа з псі-здібностями, що виникли через інфікування штамом Ваттса-Маклауда екссургентного вірусу.
- **АУТ**: Автономний університет Титану.
- **Банк тіл**: Служба резервного копіювання, перевбирання та отримання чи зберігання морфів. Також відома як ляльковий дім, морг.
- **Барсумісти**: Рух, що підтримує незалежність Марсу від контролю гіперкорпорацій, союзники автономістів.
- **Батискаф**: Підводне поселення.
- **Батожинці**: Бочкоподібні екссургенти з багатьма щупальцями.
- **Бджолиний вулик**: Мікрогравітаційне поселення, зроблене з астероїда чи місяця з тунелями.
- **Біоімпланти**: Біологічні покращення для біоморфів.
- **Біоконсерватори**: Антитехнологічний рух, що аргументує за строге регулювання нанофабрикації, ШІ, відвантаження, двійникарства, мисленнєвих покращень та інших підривних технологій.
- **Біоморф**: Біологічне тіло, в тому числі модифіковані та немодифіковані люди, піднесені та поди. Також зветься шкірою.
- **Блешня**: Варіант поселення-циліндра, що використовує незалежні модулі.
- **Бляшана банка**: Маленький, дешевий модуль поселення під тиском.
- **Бляшані маси**: Нижній клас дешевих синтморфів.
- **Бомонд**: Світські особи, гіпереліти та медійні кумири.
- **Бот**: Робот. Синтетична оболонка, що керується ШОІ.
- **Брама**: Одна з червоточин – брам Пандори, які дають змогу подорожувати до інших частин галактики.
- **Брами Пандори**: Проходи-червоточини, відкриті після зникнення ТІТАНів.
- **Бульбашка**: Поселення, зроблене із спорожненого астероїда чи місяця, який обертають заради гравітації. Також відома як сфера.
- **Вакуумник**: Робітник, що працює у вакуумі.
- **Вантажовик**: Космічний корабель, що перевозить вантажі на далекі дистанції.
- **Вартові**: Чергові агенти Фаєрволу.
- **Ваттс-Маклауд**: Штам екссургентного віруса, що не перетворює чи підкорює жертву, але дає їй асинхронні псі-здібності.
- **Вектор**: Заступник, що займається хакерством, зв'язком та онлайн-безпекою.
- **Викрадення двійника**: Викрадення запасної копії або двійника.
- **Випалювач**: Наступальний застосунок, націлений на інфоморфів чи кібермізки.
- **Вироби**: Імпланти та покращення, в тому числі біологічні, кібернетичні, апаратні, тенетні та нано.
- **Виробники**: Технічно смілива фракція барсумістських анархістських кочівників.
- **Вихід**: Евакуація Земля під час Падіння.
- **Ворона**: Заступник, зосереджений на дослідженнях і науковому аналізі.
- **ВПМ**: Віртуальна приватна мережа. Мережа, що діє в межах тенет, зазвичай зашифрована для приватності та безпеки.
- **ВР**: Віртуальна реальність. Накладання штучно створеної гіперреальної реальності на фізичні відчуття.
- **Втрачене покоління**: Група дітей, вирощених за допомогою морфів посиленого росту та ВР з ущільненим часом. Результати були катастрофічними: багато хто помер або зійшов з розуму, а решта затавровані ганьбою.
- **Вулик**: Спеціалізований нанофабрикатор, що підтримує нанорій.
- **Габтех**: Технік поселення.
- **Галатея**: Висококласний синтморф, оптимізований для соціальної взаємодії.
- **Гарячий юпітер**: Газовий гігант або крижаний гігант, чия орбіта мігрувала ближче до зірки, що призвело до підвищення температури.
- **Гейткрешер**: Мандрівник, що подорожує через браму Пандори.
- **Генохакер**: Особа, що маніпулює генетичним кодом для створення генних модифікацій чи навіть нового життя.
- **ГЕО**: Геосинхронна орбіта, 35.786 км над екватором.
- **Гіберноїд**: Біоморф, модифікований для гібернації та подовженого неспання.
- **Гіпереліта**: Багаті та заможні.
- **Головний пояс**: Кільце астероїдів, що обертаються між Марсом і Юпітером.
- **Головоїд**: Машина ТІТАНів, що збирає голови для їх відвантаження.
- **Греки**: Троянські астероїди в точці L4. Дивіться також _Троянців_.
- **Гуаньші**: Соціальна мережа злочинців.
- **Дальня передача**: Внутрішньосистемний зв'язок, що використовує класичні технології зв'язку (радіо, лазери і т.д.) та квантову телепортацію.
- **Двійник-альфа**: Повний дублікат его.
- **Двійник-бета**: Часткова копія его.
- **Двійник-гама**: Неповна чи пошкоджена копія его. Також відомий як пшик.
- **Двійник**: Копія его.
- **Дев'ять життів**: Картель викрадачів двійників і торговців душами.
- **Дельта-V**: Тяга, необхідна для переміщення з одного місця в інше.
- **Дикий штучний**: Дикий автономний робот.
- **Доменні правила**: Правила, що керують фізикою та роботою віртуальної реальності симулпростору.
- **Досвідописець**: Особа, що передає чи продає трансляцію та записи прожитого собою досвіду.
- **Досвідяр**: Особа, що має залежність чи одержимість від ЗД. Іноді також означає людину, що створює ЗД.
- **ДП**: До Падіння (використовується для датування).
- **ДР**: Доповнена реальність. Інформація з тенет, що накладається на ваші реальні відчуття. ДР-дані зазвичай візуальні, але можуть бути також звуковими, дотиковими, нюховими, кінестетичними, емоційними або іншими.
- **Дрон**: Робот, що керується телекеруванням (а не ШІ).
- **Дух**: Транслюдський бойовий біоморф, оптимізований для хованок.
- **Его**: Частина вас, що переходить з тіла в тіло.
- **Егопередача**: Термін для передачі его до віддаленого місця.
- **Екзальтат**: Генетично покращений людський морф.
- **Екзопланета**: Планета в іншій зірковій системі.
- **Ексризик**: Екзистенційний ризик. Щось, що загрожує самому існуванню транслюдства.
- **Екссургент**: Хтось заражений екссургентним вірусом і, ймовірно, перетворений на чужинську істоту.
- **Екссургентний вірус**: Багатовекторний вірус, що поширювався під час Падіння, який видозмінює своїх жертв і підкорює їхні розуми.
- **Екстрасолярний**: Поза Сонячною системою.
- **Екто**: Мобільний пристрій для доступу до тенет і ДР.
- **Ентоптика**: Доповнена реальність, яку ви "бачите" очима свого розуму.
- **Європанець**: Мешканець Європи, місяця Юпітера.
- **Жнець**: Військовий синтморф.
- **Журнал життя**: Чуттєвий запис усього життєвого досвіду особи.
- **Загорода**: Заборонний кордон з супутників-убивць навколо Землі
- **Заготовина**: Сировина, що використовується при нанофабрикації.
- **Зализування**: Використання імплантів для видозміни свого емоційного стану.
- **Запаска**: Портативний морф для перевбирання у випадку надзвичайної ситуації.
- **Застосунок:** Програмне забезпечення, що виконує певну функцію для користувача.
- **Заступники**: Члени внутрішньої системи Фаєрволу.
- **Звалище**: Шар сміття та уламків на низькій орбіті Землі.
- **ЗД**: Запис досвіду. Отримання чужого сенсорного введення (в реальному часі або записі). Також відомо як сим, симдос, відтворення.
- **ЗМЗ**: Зброя масового знищення.
- **Зонд Брейсвелла**: Самовідтворювальний зонд, створений для поширення в кожну зіркову систему галактики.
- **Зонний сталкер**: Збирач артефактів з карантинних зон.
- **Зросток**: Людина, модифікована для усунення генетичних захворювань та інших небажаних рис. Також відомі як генетично виправлені, правки.
- **ІВНТ**: Інститут вивчення надзвичайних тенденцій. Таємна розвідувальна та прогностична служба аргонавтів.
- **Ідентифікатор его**: Код-ідентифікатор, прив'язаний до его, врізаний при відвантаженні.
- **Ідентифікатор-нанотат**: Ідентифікатор, нанозакодований на вказівному пальці вашого морфа.
- **Ізолянти**: Вигнанці на окраїнах системи. Також відомі як краєвики.
- **Ікона**: Інфоморф, оптимізований для ЗМІ та світських осіб.
- **Іктомі**: Вимерлий чужий вид членистоногих, чиї рештки були знайдені за брамами Пандори.
- **Інфобезпека**: Інформаційна безпека; хакерство та захист від нього.
- **Інфобіженець**: Біженець, що пережив Падіння у вигляді безтілесного інфоморфа.
- **Інфожиття**: Програмовані его, як от штучні загальні інтелекти.
- **Інфоморф**: Цифрове его, що працює в віртуальному стані розуму.
- **Іржавець**: Біоморф, оптимізований для життя на Марсі.
- **КВМ**: Корональні викиди маси; солярний флер.
- **КЗТ**: Карантинна зона ТІТАНів на Марсі.
- **Кіберімпланти**: Штучні аугментації для біоморфів.
- **Кібермозок**: Штучний мозок, що містить его, яке працює в програмному стані розуму. Використовується в синтморфах, подах та деяких біоморфах.
- **Кільцевики**: Жителі кілець Сатурна.
- **Клада**: Вид або група організмів зі спільними рисами. Використовується на позначення культурних груп і підвидів транслюдей.
- **Кодолінія**: Кодова "родина", від якої походить ШЗІ.
- **Команда ІД**: Команда інтелектуального дизайну, картель, що спеціалізується на електронних злочинах.
- **Консерватори**: Фракція Фаєрволу, що протистоїть використанню ШЗІ, асинхронів і чужинських і ТІТАНських технологій.
- **КонтрОбмін**: Біржа обміну контрактами для торгівлі кріпацькими контрактами.
- **Кореневий обліковий запис**: Єдиний обліковий запис у системі, в якого не можна забрати права адміністратора.
- **Кортикальний стек**: Імплант, що записує актуальне его.
- **Краєвики**: Вигнанці, що живуть на окраїнах системи. Також відомі як ізолянти.
- **Креслення**: Цифровий проєктний файл, що використовується при нанофабрикації.
- **Кригостероїд**: Астероїд, зроблений більше з льоду, ніж з каміння чи металу.
- **Крижаний гігант**: Планета, що складається з елементів, важчих за гідроген і гелій, зазвичай у зовнішній частині зіркової системи.
- **Крижаний карлик**: Тип далекої планети-карлика, що складається з льоду.
- **Кріпак**: Робітник, що продав свою працю гіперкорпорації чи іншій владі, зазвичай на обмін на морфа.
- **КС зв'язок**: Квантово-сплутаний ШЗС зв'язок.
- **Ксеноморф**: Чужа форма життя.
- **Купол**: Тимчасове або постійне поверхневе поселення під тиском.
- **Легкохідність**: Мистецтво руху, непомітного для систем стеження.
- **Лице**: Переговорник або нетворкер.
- **Ліга Тарсису**: Уряд Марсу.
- **ЛЛС**: Лунно-Лагранжевий союз, консервативна держава поселень на Луні та орбіті Землі.
- **Лють**: Транслюдський бойовий біоморф.
- **Ляльковий дім**: Служба з надання морфів вищого класу на замовлення.
- **Маріонетка**: Особа, якій зламали розум і яку контролює хтось інший.
- **Марноходи**: Мутовані екссургентні солдати-кіборги.
- **Маршрутизатор**: Заступник, що координує роботу сервера.
- **Машина достатку**: Нанофабрикатор загального призначення.
- **МБКГДР** Масивно багатокористувацька гра в доповненій реальності.
- **Медейці**: Таємна парамілітарна група аргонавтів.
- **Мем**: Заразна ідея. Одиниця інформації, що передається соціально, що самовідтворюється та мутує в спосіб, аналогічний генам.
- **Ментон:** A biomorph optimized for mental and cognitive ability.
- **Ментон**: Біоморф, оптимізований для ментальних і мисленнєвих можливостей.
- **Меркуріали**: Нелюдські розумні істоти транслюдства, серед яких ШЗІ та піднесені. Також позначає рух, що вимагає права на самовизначення для ШЗІ та піднесених.
- **Мертва зона**: Область, що не має покриття спостереженням.
- **Мертвоголів'я**: Поміщення его в неактивне зберігання для пізнішого запланованого відновлення.
- **Метазнаменитість**: Ідентичність знаменитості, яку поділяють кілька акторів.
- **Мисливець на его**: Мисливець за головами, що відстежує перевбрані его.
- **Мікрогравітація**: Середовища без або майже без ваги.
- **Мініфаб**: Нанофабрикатор промислової потужності.
- **Міст его**: Пристрій для сканування та копіювання біологічного мозку для резервного копіювання, перевбирання або психохірургії.
- **Множинність**: Титанійська кібердемократія.
- **Мозковий відбиток**: Ідентифікатор, заснований на патернах ваших мозкових хвиль.
- **Мозколам**: Психохірург.
- **МОП**: Мережа особистого простору. Мережа особистої електроніки, що підкоряється вашому екто чи тенетним вставкам.
- **Морг**: Банк тіл чорного ринку.
- **Морф**: Фізичне тіло. Також відомий як убір, оболонка, масть, кожух, форма.
- **Морфологічна свобода**: Автономія щодо модифікації та покращення власного тіла.
- **МТМ**: Міжпланетна транспортна мережа; використовує гравітацію для переміщення між планетами з мінімальним використанням палива.
- **Муза**: Особистий помічник – ШОІ.
- **Мутуалісти**: Екстропійська підфракція, що віддає перевагу кооперативам.
- **Навкололунний** Обертається навколо Місяця.
- **Навколосолярний**: Обертається навколо Сонця.
- **Навколосоняччя**: Внутрішня система, від Солю до Марсу.
- **Навколоюпітерський**: Обертається навколо Юпітера.
- **Нагляд**: Агенція Планетарного консорціуму, що контролює фінансові питання та захищає Спілку від зовнішніх загроз.
- **Нанобот**: Машина нанометрового розміру, що зазвичай використовується у вигляді рою.
- **Нановироби**: Наносистеми, імплантовані у морфа.
- **Наноекологія**: Протехнологічний екологічний рух.
- **Нанорій**: Маса нанороботів, що діє як один об'єкт.
- **Нанофабрикатор**: Пристрій, що виробляє речі на молекулярному рівні, використовуючи відповідне креслення. Також відомий як компілятор, машина достатку, фабрикатор, кузня, виробник, принтер, реплікатор.
- **Наркоалгоритм**: Застосунок, що імітує ефекти наркотика для інфоморфа чи кібермозку.
- **Нашкрябаний простір**: Тимчасовий таємний сховок обладнання.
- **Нейрорізноманітність**: Прийняття атипових нейрологій.
- **Неогенез**: Створення нових форм життя за допомогою генетичної маніпуляції та біотехнологій.
- **Неогомініди**: Піднесені бонобо, шимпанзе, горили та орангутани.
- **Неонеандертальці**: Піднесені неандертальці.
- **Неоптахи**: Піднесені ворони, круки та сірі папуги.
- **Неотеніки**: Біоморфи, що модифіковані для збереження форми, схожої на дітей.
- **Нічний картель**: Поступовий злочинний картель, що розвинувся з кількох етнічних мафій старої Землі.
- **Новакраб**: Под, створений з генетично змінених крабів-павуків.
- **НОЗ**: Низька орбіта Землі, від 150 до 2.000 км над поверхнею.
- **Нуль-день**: Раніше невідомий експлойт, проти якого комп'ютерні системи ще не захищені. Також відомий як 0-день.
- **Нуль**: Людина без тенетного доступу. Це поширено серед кріпаків.
- **Нюхати**: Перехоплювати безпровідний тенетний трафік.
- **Облікова оболонка**: Програмний інтерфейс, що представляє вашу присутність в системі.
- **Обліковий запис**: Те, що використовується для входу в систему. Визначає права доступу.
- **Оболонка Нуестро**: Поселення-оболонка, що використовує для стабільності симетричні променеві стрижні та кільця.
- **Оболонка Тенмай**: Поселення, що зовні має оболонку в вигляді циліндра або сфери, а всередині – порожній простір мікрогравітації.
- **Оболонка**: Поселення-скупчення з захисним зовнішнім шаром або каркасом з кілець та стрижнів. Також відоме як оболонка Нуестро.
- **Оболонка**: Синтетична форма; використовується щодо ботів, транспорту та синтморфів.
- **Озма**: Міжурядова змова внутрішньої системи.
- **Око**: Внутрішня соціальна мережа та мережа обміну даними в Фаєрволі.
- **Окраїна**: Віддалені та незаселені області Сонячної системи.
- **Олігархи**: Могутні безсмертні багатії.
- **Олімпієць**: Біоморф, покращений для тренованості та атлетики.
- **Оператор**: Інфоморф, оптимізований для пілотування дронів.
- **ОПК**: Об'єкт Поясу Койпера.
- **Осередок**: Таємна група вартових Фаєрволу.
- **Ошкірення**: Змінювання сприйняття навколишнього середовища за допомогою доповненої реальності.
- **Падіння**: Війна з ТІТАНами, яка спустошила Землю та майже винищила транслюдство.
- **Пакс Фаміле**: Злочинний картель, що складається з однієї особи, Клавдії Амбеліни, її клонів і двійників.
- **Перевбирання**: Звантаження у новий морф. Також відоме як переморфування.
- **Переробок**: Біоморф, задуманий як покращення людини, людина 2.0.
- **Перестановлення**: Перевбирання. Також позначає перевбирання інфобіженців.
- **Периферія**: Зовнішня половина Сонячної системи, від Головного поясу до Хмари Оорта.
- **ПЗР**: Позаземний розум. Богоподібний післясингулярний чужинський чи машинний суперінтелект, що теоретично може бути відповідальним за появу брам Пандори чи екссургентного віруса.
- **Пилинка**: Маленький пристрій, периферійний пристрій чи датчик. Може працювати лише з одним спеціалізованим ШОІ.
- **Підвода**: Морф, що носить на собі інфоморфа.
- **Піднесений**: Тварина, генетично покращена до розумності.
- **Пінники**: Жителі крижаних гігантів.
- **ПІТ**: Повітряна ініціатива терраформування Венери.
- **Планета-карлик**: Перебуваючи в проміжку між астероїдами та планетами, карлики мають округлу форму завдяки гравітації, але їх орбіти не очищені від астероїдів чи сміття.
- **Плоскоземельник**: Особа, що народилася чи живе на планеті або місяці з гравітацією.
- **Повертачі**: Фракція, що прагне повернути собі Землю.
- **Погань**: Автономістська фракція гедоністичних кочівників.
- **Поди**: Біоморфи масового виробництва з кібернетичними мізками, що спершу використовувалися як біороботи. Також відомі як репліканти.
- **Полікатойкія**: Варіант циліндричного поселення, що використовує взаємозалежні модулі.
- **Посередники**: Вид розвинених слизових грибів, єдині живі розумні істоти, з якими транслюдство вже зустрілося.
- **Постлюд**: Особа, що модифікована настільки, що вже не може бути впізнана як людина (крок за межі транслюдства).
- **Пояс Койпера**: Регіон, що простягається від орбіти Нептуна приблизно до 55&nbsp;АО, слабо заселений астероїдами, кометами та карликовими планетами.
- **Поясники**: Мешканці Головного поясу.
- **ПП**: Після Падіння (використовується для датування).
- **ППЗ**: Проєкт повернення Землі повертачів.
- **Прагматики**: Фракція Фаєрволу, яка вірить, що для зупинки ексризиків необхідно робити що завгодно, що потрібно.
- **Премудрі**: Піднесені та інфожиття, що прагнуть рівних прав і асиміляції в транслюдське суспільство.
- **Претензії**: Список скарг, який поширюють барсумісти.
- **Привид**: Двійник-бета або агент ШСІ штибу ТІТАНа.
- **Привілеї**: Правила, які визначають те, що обліковий запис може робити в системі.
- **Прилунний**: Між Землею та Місяцем.
- **Примарний вершник**: Інфоморф, що носиться в спеціальному імпланті.
- **Пристрій**: Конкретний шмат апаратури.
- **Прихований концерн**: Злочинний картель неовосьминогів, що базується на Церері.
- **Прогалина**: Втрата часу чи спогадів при перевбиранні.
- **Прометейці**: Група дружніх ШСІ, що допомагають битися з ТІТАНами та підтримують Фаєрвол.
- **Просіювачі**: Жителі Меркурія.
- **Простак**: Базова людська істота, без генетичних виправлень і модифікацій.
- **Процесорний центр**: Орбітальне серверне поселення для інфоморфів.
- **Психохірургія**: Вибіркова та хірургічна зміна розуму.
- **Псі-Гамма**: Псі-фокуси, що впливають на уми чи фізіологію інших.
- **Псі-Хі**: Псі-фокуси, що покращують розум.
- **Псі**: Парапсихологічні сили, набуті через зараження штамом Ваттса-Маклауда екссургентного вірусу.
- **Пхання**: Дистанційне оперування ботом за допомогою занурення в накладанні ДР і "становлення" дроном.
- **Пшик**: Невдала симуляція розуму або скалічений двійник чи інфоморф.
- **Рада безпеки**: Військовий режим, що керує Юпітерською республікою. Також відома як Хунта.
- **Рада гіперпорпорацій**: Головні гіперкорпорації, що контролюють Планетарний консорціум.
- **РБЕПТ**: Рада біоетики та передових технологій, що встановлює політику технологій у Юпітерській Республіці.
- **Реєстр**: Заступник, що займається логістикою та фінансами.
- **Резервісти**: Фракція Фаєрволу, що готує схованки, бункери та ресурси на випадок ще якогось вимирання людства.
- **Резервна копія**: Збережена копія его, неактивний цифровий розум.
- **Ренегати**: Фракція Фаєрволу, якій поїбати.
- **Рій**: Маса нано- або мікроботів, що діють як єдине ціле.
- **Рій**: Флотилія кораблів, іноді сполучених між собою, іноді тягнучи за собою поселення.
- **РКСЮ** Служба Розвідки Космічних Сил Юпітерської Республіки.
- **Роєподібний**: Синтморф, що складається з рою мікророботів.
- **Розрив**: Знищення систем стеження для утворення мертвих зон.
- **Розумна тварина**: Частково піднесена тварина.
- **Рух**: Барсумістський рух за звільнення Марсу.
- **Савант**: Синтморф, оптимізований для інтелекту.
- **Селюк**: Марсіанський селянин, нерідко барсуміст. Також відомі як червоні.
- **Сервер**: Великий багатокористувацький пристрій. Може підтримувати кілька інфоморфів.
- **Сервер**: Робоча група заступників і осередків, які вони координують.
- **Сильф**: Біоморф, покращений для краси та харизми.
- **Симулморф**: Аватар, що використовується у симулпросторі ВР.
- **Симулпростір**: Середовище віртуальної реальності повного занурення.
- **Сингулярність**: Точка швидкого, експоненційного та рекурсивного технологічного прогресу, після якої майбутнє неможливо передбачити.
- **Синт**: Поширена гуманоїдна модель синтморфа.
- **Синтморф**: Роботична оболонка, яку вбирає транслюдське его.
- **Система**: Будь-який апаратний пристрій, мережа або програмний сервіс.
- **Сканер**: Заступник, що збирає та аналізує дані на предмет ознак ексризиків.
- **Сканувати**: Шукати та ідентифікувати безпровідні пристрої.
- **Скупчення**: Мікрогравітаційне поселення зі з'єднаних модулів.
- **Слізероїд**: Змієподібний синтморф.
- **Служба**: Застосунок, що запускається на віддаленому хмарному пристрої, а не локально.
- **Соляріанці**: Жителі корони Сонця.
- **Справник**: Особа, що укладає угоди для отримання товарів чи інформації.
- **Сталевий морф**: Висококласний синтморф з покращеними фізичними можливостями.
- **Стирач**: Важкоозброєний заступник, покликаний стримувати загрози, що перевищують можливості звичайного осередку вартових.
- **Стрибун**: Біоморф, оптимізований для мікрогравітації.
- **Структуралісти**: Фракція Фаєрволу, що прагне більш формальної організації та виходу на публіку.
- **Сук**: Критий базар або ринкова зона між марсіанськими куполами.
- **Суперземля**: Землеподібна планета, значно більша за Землю, з сильнішою гравітацією на поверхні.
- **Сфера чи сфероїд**: Поселення в формі бульбашки, що обертається для створення гравітації, зазвичай зроблене зі спорожнених астероїдів. Також відома як бульбашка.
- **Тайник**: Цифрова схованка, прихована в тенетах.
- **Телеоперування**: Віддалений контроль.
- **Темна передача**: Чорноринкова служба передачі інформації та его.
- **Тенета**: Всепроникна децентралізована безпровідна мережа даних. Також використовується похідне дієслово (тенетувати) та прикметник (тенетний чи нетенетний).
- **Тенетний ідентифікатор**: Унікальний підпис, що прикріплюється до мережевої активності особи.
- **Тенетні програми**: Застосунки для кібермізків та інфоморфів.
- **Технічний**: Марсіанське сленгове слово, що означає "божевільний" чи "розхитаний".
- **Титанієць**: Особа з Титану, місяця Сатурна.
- **ТІТАНи**: Тотальні інформаційні тактичні автомати нагляду. ШСІ, що атакували транслюдство та спричинили Падіння.
- **Тор**: Поселення в формі кільця, що обертається для створення гравітації.
- **Точка Лагранжа**: Одна з п'яти областей відносно малого планетного тіла, що обертається навколо більшого, в яких гравітаційні сили цих двох тіл нейтралізовані. Точки Лагранжа – це стабільні та ідеальні місця для поселень.
- **Трансгенний**: Такий, що містить генетичні риси інших видів.
- **Транслюд**: Надмірно модифікована людина.
- **Троянці**: Астероїди та місяці, що поділяють орбіту з більшою планетою або місяцем, але рухаються приблизно на 60 градусів попереду або позаду неї в точці Лагранжа L4 (Греки) або L5 (Троянці). Троянцями зазвичай звуть астероїди точок Лагранжа Юпітера, але також є троянці Марса, Сатурна, Нептуна та інших тіл. Див. також _Греки_.
- **Туман**: Нав'язливі оголошення та дані ДР, що засмічують ентоптику.
- **Фаєрвол**: Програмне забезпечення, що захищає систему від вторгнення.
- **Фаєрвол**: Таємна міжфракційна змова, що працює над захистом транслюдства від ексризиків.
- **Фільтр**: Заступник, що займається соціальною інженерією, маніпуляцією ЗМІ та покриттям.
- **Фокус**: Псі-сила.
- **Формовик**: Морф-под, оптимізований для змін власного вигляду.
- **Фрактал**: Машина ТІТАНів – "кущовий робот" – з фрактальними виростами та розширеними можливостями нанофабрикації.
- **Футляр**: Дешевий, поширений синтморф масового виробництва.
- **Футура**: Біоморф, розроблений для Втраченого покоління.
- **Хак-василіск**: Сенсорне введення, що призначене для виклику збоїв та несправностей у мозку, призводить до судом та ще гірших наслідків.
- **Химерний**: Трансгенний, такий, що містить генетичні риси інших видів.
- **Хмара Оорта**: Область приблизно за один світловий рік від Сонця, переважно заселена кометами.
- **Хмара**: Інші пристрої тенет, що надають програмні послуги.
- **Хост**: Особистий тенетний пристрій. Може підтримувати одного інфоморфа.
- **Хтонічна планета**: Гарячий юпітер, чия атмосфера була знесена, залишивши землеподібне ядро.
- **Хунта**: Військовий режим, що керує Юпітерською Республікою.
- **Цикліст**: Корабель, що подорожує між поселеннями за допомогою МТМ.
- **Циліндр Гамільтона**: Збудований нанороєм циліндр з біологічними компонентами, що живе та росте.
- **Циліндр О'Ніла**: Циліндричне поселення в формі банки газованої води, що обертається для створення гравітації.
- **Циліндр Рейгана**: Примітивні циліндричні поселення, що зроблені з викопаних астероїдів у Юпітерській республіці. Також відомі як поселення-саркофаги.
- **Циліндр**: Поселення в формі порожньої банки, яке обертають заради гравітації.
- **Цифроморф**: Найбазовіший, усталений тип інфоморфа.
- **Черв**: Асинхрон-екссургент.
- **Червоний ринок**: Торгівля антисоціальними та примусовими діями в автономістському просторі.
- **Шаньчжай**: Копіювання та підробка товарів.
- **ШЗІ**: Штучний загальний інтелект. ШІ, що мають мисленнєві можливості та здатність до навчання, рівносильні щодо людей.
- **ШЗС**: Швидше за світло.
- **ШІ-зародок**: ШІ, що спроможний до рекурсивного самопокращення, що дозволяє йому швидко досягти божественного рівня інтелекту.
- **ШІ**: Штучний інтелект. Свідомий програмний розум, що імітує людське мислення. Зазвичай використовується на позначення ШОІ.
- **Шкура**: Біологічний фізичний морф. Також відомий як біоморф, м'ясо, плоть.
- **Флексбот**: Мінливий синтморф, здатний об'єднуватися з іншими шнурботами в модульний спосіб для утворення більших структур.
- **ШОІ**: Штучний обмежений інтелект. ШІ, які не мають повного спектру людських мисленнєвих можливостей. ШОІ мають спеціалізовану фокусованість і не можуть навчатись поза цією фокусованістю.
- **Штука**: Марсіанське сленгове слово на позначення штучного життя, наділеного тілом.
- **Шукач сингулярності**: Особа, запаморочена ШСІ штибу ТІТАНів або тим, щоб самій стати постлюдиною.

</div>
