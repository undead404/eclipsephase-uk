# Ініціатива та порядок дій

Хронометраж при ході дій може бути критичним: він може означати життя або смерть для персонажа, якому треба опинитися за перешкодою, перш ніж противник дістане та застосує зброю. Порядок дій між кількома персонажами в межах одного ходу визначається Ініціативою.

Ваш показник Ініціативи дорівнює (Інтуїція + Рефлекси) ÷ 5. Цей показник може бути додатково змінений імплантами, препаратами, псі чи пораненнями.

## Порядок Ініціативи

На початку послідовності дій кожний персонаж кидає на ініціативу. Киньте 1к6 і додайте свій показник Ініціативи. Найвищий результат йде першим, за ним інші персонажі у порядку спадання. У разі нічиєї персонажі діють одночасно (або вирішують за найвищим показником Рефлексів або кидком костей). Згідно з порядком Ініціативи оголошуйте та виконуйте дії, які ви будете виконувати в поточному ході дій. Як тільки всі персонажі виконали свої дії, починається новий хід дій, використовуючи той самий порядок Ініціативи. Коли вже не потрібно докладно відстежувати, хто коли діє, можна вийти з порядку Ініціативи і повернутися до вільного хронометражу.

## Взяття Ініціативи

Можна витратити [Снагу](./05-pools.md#Снага), щоб йти в порядку Ініціативи першим. Також для цього можна витратити Прозір, якщо виконуються лише ментальні або тенетні дії та жодного фізичного руху. Наступного ходу ви повертаєтесь до свого звичайного порядку Ініціативи. Якщо декілька персонажів витрачають Прозір або Снагу, вони йдуть в порядку своєї Ініціативи першими, за ними – всі інші.

## Відкладання дій

Можна вирішити відкласти свій хід. Можна задати, коли ви хочете діяти (перед або після певного персонажа, наприклад), конкретну умову, яка змусить вас діяти (наприклад, якщо хтось вас атакує), або просто очікувати. Можна перервати дію іншого персонажа, що діє пізніше в порядку Ініціативи, як тільки він оголосив свою дію, і діяти перед ним. Можна перервати іншого персонажа між його діями або перед тим, як він виконає додаткову дію.

Коли ви подіяли, ваше місце в порядку Ініціативи в наступних ходах дій стає номером, на якому ви виконали відкладену дію. Якщо відкласти дію далі кінця ходу, до наступного ходу, то порядок Ініціативи зміниться, але в тому ході ви отримаєте лише ту дію, яку раніше відклали.

Якщо кілька персонажів відкладає та вирішує діяти водноас, то той з них, хто отримав менший кидок Ініціативи, повинен оголосити свою дію першим, а персонаж з більшим кидком Ініціативи може вибрати, чи перервати дію, чи діяти потім.

## Додаткові дії

На кожному ході можна витратити [Снагу](./05-pools.md#Снага) або [Прозір](./05-pools.md#Прозір) на додаткову фізичну або ментальну дію. Ці додаткові складні або швидкі дії відбуваються в кінці ходу, коли всі вже походили. Якщо кілька персонажів виконує додаткові дії, то ці дії відбуваються в порядку Ініціативи. На одному ході не можна виконати більше двох додаткових дій.
