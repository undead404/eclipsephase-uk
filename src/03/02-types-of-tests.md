# Типи перевірок

У Фазі затемнення є два типи перевірок: на успіх і протистояння.

## Перевірки на успіх

Перевірки на успіх – найпоширеніший тип перевірки. Використовуйте їх щоразу, коли персонаж діє, не зустрічаючи безпосереднього спротиву. Більшість перевірок навичок, перевірок за мережами репутацій і перевірок здібностей працює як перевірки на успіх і вимагає швидкої або складної дії для свого завершення.

Перевірки на успіх описані у розділі [Виконання перевірок](./01-how-to-play.html#making-tests).

### Повторні спроби

Якщо провалити перевірку, можна спробувати ще раз, але маючи модифікатор -10, що накопичується. Тож при першій повторній спробі буде -10, при другій -20, при третій -30 і так далі. У певних випадках ігровий майстер може вирішити, що повторні спроби неможливі, наприклад, у ситуаціях, де є лише одна спроба на успіх, поки обставини не зміняться.

## Перевірки протистояння

Перевірки протистояння вимагаються тоді, коли вам безпосередньо протистоїть НІП або інша сила. Переговори, рукоборство, кишенькова крадіжка та бій – це приклади перевірок протистояння. Перевірки протистояння складніші: треба не лише мати успіх, а й побити противника.

При виконанні перевірки протистояння обидві сторони виконують перевірку, як описано вище. Модифікатори застосовуються до тієї сторони, що отримує перевагу (переговори, де одна сторона має інсайдерську інформацію) або до обох сторін, якщо на обидві сторони однаковий вплив (два бігуни змагаються на слизькій поверхні).

- Якщо один з противників має успіх, а інший – ні, то успішний перемагає.
- Якщо обидві сторони викинуло менше за своє цільове число, то той, хто викинув більше, перемагає та має успіх. Інша сторона або має провал, або має успіх, але програє в протистоянні.
- Якщо сторони мають нічию або обидві мають провал, то противники або залишаються в безвихідному становищі, або перемагає той, хто викинув більше чи має вищий рівень навички (на вибір майстра).

Критичний успіх перемагає високий кидок у перевірці протистояння. Якщо обидві сторони мають успіх, але той, хто викинув менше, має крит, то він перетворює поразку на перемогу-апсет. Якщо обидва противники викидають критичний успіх, то перемагає той, хто викинув більше (або має вищий рівень навички, якщо випало однаково), і він перемагає з критом, а невдаха отримує провал, або ж має успіх, але програє в протистоянні.
