# Список Активних навичок

Активні навички представляють речі, які робить ваш персонаж. Зазвичай вони вимагають якогось роду фізичної дії та є основними навичками для енергійних і бойових сцен.

<blockquote class="framed-table">

### Список навичок

| Навичка                                                                                 | Пов'язана здатність    | Тип                               |
| :-------------------------------------------------------------------------------------- | :--------------------- | :-------------------------------- |
| [Атлетика](../04/19-active-skill-list.md#Атлетика)                                      | Соматика               | Активна, Фізична                  |
| [Обман](../04/19-active-skill-list.md#Обман)                                            | Тямучість              | Активна, Соціальна                |
| [Екзотична навичка: \[Галузь\]](../04/19-active-skill-list.md#Екзотична-навичка-Галузь) | —                      | Активна, Розгалужена              |
| [Стійка](../04/19-active-skill-list.md#Стійка)                                          | Рефлекси               | Активна, Бойова                   |
| [Вільне падіння](../04/19-active-skill-list.md#Вільне-падіння)                          | Соматика               | Активна, Фізична                  |
| [Стрільба](../04/19-active-skill-list.md#Стрільба)                                      | Рефлекси               | Активна, Бойова                   |
| [Апаратура: \[Галузь\]](../04/19-active-skill-list.md#Апаратура-Галузь)                 | Мислення               | Активна, Розгалужена, Технічна    |
| [Просочення](../04/19-active-skill-list.md#Просочення)                                  | Рефлекси               | Активна, Фізична                  |
| [Інфобезпека](../04/19-active-skill-list.md#Інфобезпека)                                | Мислення               | Активна, Технічна                 |
| [Користування](../04/19-active-skill-list.md#Користування)                              | Мислення               | Активна, Технічна                 |
| [Кінесика](../04/19-active-skill-list.md#Кінесика)                                      | Тямучість              | Активна, Соціальна                |
| [Знання: \[Галузь\]](../04/20-know-skills.md#Знання-Галузь)                             | Мислення/<wbr>Інтуїція | Розгалужена, Знання               |
| [Medicine: \[Галузь\]](../04/19-active-skill-list.md#Медицина-Галузь)                   | Мислення               | Активна, Розгалужена, Технічна    |
| [Ближній бій](../04/19-active-skill-list.md#Ближній-бій)                                | Соматика               | Активна, Бойова                   |
| [Спостережливість](../04/19-active-skill-list.md#Спостережливість)                      | Інтуїція               | Активна, Ментальна                |
| [Умовляння](../04/19-active-skill-list.md#Умовляння)                                    | Тямучість              | Активна, Соціальна                |
| [Пілот: \[Галузь\]](../04/19-active-skill-list.md#Пілот-Галузь)                         | Рефлекси               | Активна, Розгалужена, Транспортна |
| [Програмування](../04/19-active-skill-list.md#Програмування)                            | Мислення               | Активна, Технічна                 |
| [Спонукання](../04/19-active-skill-list.md#Спонукання)                                  | Тямучість              | Активна, Соціальна                |
| [Псі](../04/19-active-skill-list.md#Псі)                                                | Завзятість             | Активна, Ментальна, Псі           |
| [Пошук інформації](../04/19-active-skill-list.md#Пошук-інформації)                      | Інтуїція               | Активна, Технічна                 |
| [Виживання](../04/19-active-skill-list.md#Виживання)                                    | Інтуїція               | Активна, Ментальна                |

</blockquote>

## Атлетика

<div class="stat-list">

- **Тип**: Активна, Фізична
- **Пов'язана здатність**: Соматика

Атлетика охоплює різні типи фізичної активності в середовищах з гравітацією. Конкретно вона застосовується до маневрування в морфах, які є гуманоїдними, піднесеними або такими, що використовують імітацію біологічних рухів (повзання, політ з крилами тощо), незалежно від того, чи вони є убором, чи ними керують дистанційно.

Використовуйте Атлетику, щоб залізти на стіну, триматися на плаву, кинути гранату, перестрибнути западину, перескочити стіл, зробити сальто назад з краю, або зробити бочку, маючи морфа з крилами. Частина дій детально описана в розділі [Рух](../12/24-movement.md).

- **Спеціалізації**: Акробатика, Політ, Вилізання, Стрибки, Паркур, Біг, Плавання, Метання.

</div>

## Обман

<div class="stat-list">

- **Тип**: Активна, Соціальна
- **Пов'язана здатність**: Тямучість

Обман – це подача неправди в правдоподібний спосіб. Він застосовується до будь-якої спроби перекрутити або приховати істину за допомогою слів і жестів. Він не включає в себе хованки (Просочення) або фізичне маскування (Екзотична навичка: Маскування).

Використовуйте Обман, щоб виконати акторську гру, навести обман, блефувати, обдурити когось, видати себе за когось, або замилити комусь очі, щоб вийти з ситуації. Ціль вашого обману протистоїть своєю навичкою Кінесики.

- **Спеціалізації**: Актерство, Блеф, Шахрайство, Окозамилювання, Самозванство

</div>

## Екзотична навичка: \[Галузь\]

<div class="stat-list">

- **Тип**: Активна, Розгалужена

Це загальна категорія для менш поширених навичок. Вона включає в себе вміння користуватися незвичайною та застарілою зброєю та навички, які мають дуже вузьку спрямованість, але вимагають навчання, тренування та досвіду для правильного виконання.

Використовуйте Екзотичну навичку, якщо хочете, щоб ваш персонаж був здібним у галузі, яку не покриває жодна з наявних навичок. Ігровий майстер визначить відповідну пов'язану здатність.

- **Приклади галузей**: Тваринництво (ТЯМ), Стрільба з лука (РЕФ), Маскування (ІНТ), Ескейпологія (РЕФ), Плазморіз (РЕФ), Спритність рук (РЕФ), Метання ножів (РЕФ), Батоги (РЕФ)
- **Спеціалізації**: Доречні для галузі

</div>

## Стійка

<div class="stat-list">

- **Тип**: Активна, Бойова
- **Пов'язана здатність**: Рефлекси

Стійка – це ваша спроможність ухилитись від небезпеки, чи то від нападника, чи від рухомого предмета. Ви починаєте з базовою Стійкою РЕФ × 2.

Використовуйте Стійку, щоб ухилятись від атак, уникати падаючих предметів, маневрувати в натовпі або відступити від зіткнення. У бою Стійка використовується для протистояння [ближнім і дальнім атакам](../12/01-resolving-combat.md#Крок-2-Оголошення-оборони). Проти пострілів Стійка зменшується наполовину.

- **Спеціалізації**: Повноцінна оборона, Ухиляння від пострілів, Ухиляння від ударів

</div>

## Вільне падіння

<div class="stat-list">

- **Тип**: Активна, Фізична
- **Пов'язана здатність**: Соматика

Вільне падіння – це навичка, що доповнює Атлетику для морфів, що є гуманоїдними, піднесеними, або використовують псевдобіологічний рух. Використовуйте її для фізичної активності в мікрогравітаційних середовищах або під час вільного падіння.

Використовуйте Вільне падіння, щоб сунутися крізь тунель в мікрогравітації, прискорюватися в відкритому космосі при невагомості, переорієнтуватися під час обертання, маневрувати за допомогою реактивних струменів ваккостюма, правильно застосовувати якийсь тип прискорення під час дрейфу в космосі та під час парашутного стрибка.

- **Спеціалізації**: Стрибки, Парашут, Тяга, Ваккостюми

</div>

## Стрільба

<div class="stat-list">

- **Тип**: Активна, Бойова
- **Пов'язана здатність**: Рефлекси

Стрільба охоплює обслуговування та використання сучасної вогнепальної зброї, самонавідних установок та зброї, що використовує кохерентну енергію та снаряди.

Використовуйте Стрільбу, щоб стріляти з променевої, кінетичної, самонавідної та розпилювальної зброї. Атакам, виконаним за допомогою навички Стрільби, протистоїть Стійка ÷ 2.

- **Спеціалізації**: Променева зброя, Вогнепальна зброя, Плазмова зброя, Рейкотрони, Самонавідна зброя, Розпилювальна зброя

</div>

## Апаратура: \[Галузь\]

<div class="stat-list">

- **Тип**: Активна, Розгалужена, Технічна
- **Пов'язана здатність**: Мислення

Апаратура стосується проектування, створення, ремонту та зміни різних типів технологічних систем.

Використовуйте Апаратуру для ремонту систем життєзабезпечення, покращення робота, зламу електронного замка або збирання функціонального транспортного засобу з запасних частин. Більшість перевірок Апаратури є діями-завданнями.

- **Приклади галузей**: Аерокосмічна (літаки та космічні кораблі), Зброяр (броня та зброя), Руйнування (вибухівка), Електроніка, Наземний транспорт, Промислова (фабрики, поселення та системи життєзабезпечення), Морський транспорт (водні та підводні човни), Робототехніка (боти та синтморфи)
- **Спеціалізації**: Доречні для галузі

</div>

## Просочення

<div class="stat-list">

- **Тип**: Активна, Фізична
- **Пов'язана здатність**: Рефлекси

Просочення – це мистецтво уникнення виявлення.

Використовуйте Просочення, щоб прокрастися повз охоронця, приховатися від пошукової групи, змішатися з натовпом, таємно за кимось стежити, приховати предмет або уникнути системи сенсорів. Йому протистоїть навичка Спостережливості, хоча будь-хто, хто не займається енергійним пошуком, страждає від модифікатора відволікання; коли Просочення використовується проти групи, для протистояння використовується найсильніша Спостережливість у групі. Просочення найкраще використовувати як дію-завдання, що охоплює вказану відстань, а не кидати кожен хід дії.

- **Спеціалізації**: Злиття з оточенням, Хованки, Таємне стеження, Прокрадання.

</div>

## Інфобезпека

<div class="stat-list">

- **Тип**: Активна, Технічна
- **Пов'язана здатність**: Мислення

Інфобезпека – це скорочення від "інформаційна безпека". Вона включає в себе навчання електронним технікам вторгнення та протидії їм, а також використання криптографічних інструментів.

Використовуйте Інфобезпеку, щоб проникати в електронні та тенетні системи, розлагоджувати їх або захищати. Також використовуйте її для шифрування та розшифрування зв'язку та файлів. Більшість перевірок Інфобезпеки – це дії-завдання. Див. додаткові подробиці щодо тенетних систем та застосування навички Інфобезпеки на сторінці [Тенет](../13/00-the-mesh.md).

- **Спеціалізації**: Мозкозлам, Грубий злам, Розшифрування, Зондування, Захист, Перехоплення, Підробка, Розлагодження, Злам ВР

</div>

## Користування

<div class="stat-list">

- **Тип**: Активна, Технічна
- **Пов'язана здатність**: Мислення

Користування – це про використання та розуміння комп'ютерів, електроніки, мереж, сенсорів та програмного забезпечення. Воно застосовується до всього, що лежить від мережевих серверів і хмарних сервісів до вбудованих систем управління поселеннями й космічними кораблями та комп'ютеризованих або стаціонарних систем озброєння.

Використовуйте Користування для роботи з електронікою, командним ПЗ, підробки відеофайлів, пошуку безпровідних пристроїв, глушіння частот, отримання даних з сенсорів, керування системами життєзабезпечення та розуміння нових пристроїв. Користування також використовується для атак зі стаціонарної зброї та систем озброєння пілотованих (але не пханих чи вбраних) транспортних засобів і космічних кораблів ([Системи озброєнь](../12/08-weapon-systems.md)).

- **Спеціалізації**: Підробка, Глушіння, Сенсори, Системи озброєнь

</div>

## Кінесика

<div class="stat-list">

- **Тип**: Активна, Соціальна
- **Пов'язана здатність**: Тямучість

Кінесика – це мистецтво емпатії та невербального спілкування.

Використовуйте Кінесику, щоб зчитати чийсь емоційний стан, оцінити їхні наміри, виявити брехню, зрозуміти манери та жести та використати мову тіла для емоцій та передачі інформації. Кінесика використовується для протистояння навичці Обману.

Попри те, що синтморфи розроблені з урахуванням вираження емоцій, зрозуміти їх складніше; застосовуйте модифікатор -30. Такий же модифікатор застосовується до ШОІ, які керують подами, ботами чи синтморфами. Подібні модифікатори, на розсуд майстра, можуть застосовуватися до морфів, що не мають антропоморфних характеристик або вбрані его, звиклими до дуже відмінної фізіології (наприклад, неовосьминіг у морфі неоптаха).

- **Спеціалізації**: Виявлення обману, Вияв емоцій, Оцінка намірів

</div>

## Медицина: \[Галузь\]

<div class="stat-list">

- **Тип**: Активна, Розгалужена, Технічна
- **Пов'язана здатність**: Мислення

Галузі медицини охоплюють охорону здоров'я, діагностику та лікування, проектування та маніпулювання біологічними формами життя.

Використовуйте Медицину: Біотехнології для внесення змін до морфів і встановлення імплантів. Використовуйте Медицину: Криміналістика для проведення розтинів для встановлення причин смерті або біологічних функцій чужого життя. Використовуйте Медицину: Парамедик для діагностики хвороб та [лікування ушкоджень](../12/17-healing-and-repair.md). Медицина: Фармацевтика використовується для синтезу наркотиків або розробки протиотрути до патогенів чи токсинів. Медицина: Психохірургія використовується для [лікування стресу](../12/19-mental-healing-and-psychosurgery.md) та [маніпулювання розумом](../15/05-psychosurgery.md). Використовуйте Медицину: Ветеринарія для надання медичної допомоги розумним тваринам та істотам без інтелекту.

- **Приклади галузей**: Біотехнології, Криміналістика, Парамедик, Фармацевтика, Психохірургія, Ветеринарія
- **Спеціалізації**: Доречні для галузі

</div>

## Ближній бій

<div class="stat-list">

- **Тип**: Активна, Бойова
- **Пов'язана здатність**: Соматика

Ближній бій охоплює сутички, як без зброї, так і з ручною або імплантованою зброєю.

Використовуйте Ближній бій, щоб бити руками та ногами, брати в захват, атакувати з використанням клинка, палиці або іншої зброї. Ближній бій протистоїть навичці Стійки, якщо противник ухиляється, або його навичці Ближнього бою, якщо він блокує або відбиває удари.

- **Спеціалізації**: Клинки, Палиці, Роззброєння, Захват, Імпланти, Рукопашна

</div>

## Спостережливість

<div class="stat-list">

- **Тип**: Активна, Ментальна
- **Пов'язана здатність**: Інтуїція

Навичка Спостережливості – це обізнаність і використання фізичних чуттів.

Використовуйте Спостережливість, щоб помітити непроханого гостя, знайти підказку, виявити пастку, обшукати кімнату або знайти щось корисне. Ви починаєте з базовою Спостережливістю ІНТ × 2. Відчуванню протистоїть навичка Просочення.

_Базове відчування_ – це автоматична дія, з модифікатором відволікання -20, оскільки ваша увага зосереджена на чомусь іншому. _Детальне відчування_, без модифікаторів, – це швидка дія. _Ретельне обстеження_ – це дія-завдання.

- **Спеціалізації**: Слух, Обстеження, Пошук, Зір, Нюх

</div>

## Умовляння

<div class="stat-list">

- **Тип**: Активна, Соціальна
- **Пов'язана здатність**: Тямучість

Умовляння – це спроможність переконувати інших робити те, чого ви хочете, за допомогою слів та жестів, логіки та розуму. Це мистецтво тонкого соціального маніпулювання. Воно не включає в себе залякування, примус, спокушання або інші емоційно направлені маніпуляції (для них використовуйте Спонукання).

Використовуйте Умовляння, щоб домовитися про угоду, переконати неохочу сторону, домовитися про перемир'я, змотивувати своїх товаришів до дій або переконати когось у своїй правоті. Умовлянню протистоїть перевірка ТЯМ противника.

- **Спеціалізації**: Дипломатія, Переговори, Мотивація

</div>

## Пілот: \[Галузь\]

<div class="stat-list">

- **Тип**: Активна, Розгалужена, Транспортна
- **Пов'язана здатність**: Рефлекси

Пілот охоплює маневрування та контроль негуманоїдних морфів, ботів і транспортних засобів, як убраних, так і керованих дистанційно. Він застосовується до систем руху, які не залежать від використання кінцівок: колісних, векторної тяги, ракет тощо.

Використовуйте Пілот, щоб пройти різкий поворот на автівці, втекти від переслідування, уникнути зіткнення, зробити бочку на літаку або виконати маневр із прискоренням на космічному кораблі.

- **Приклади галузей**: Повітряний, Наземний, Морський, Космічний
- **Спеціалізації**: Доречні для галузі

</div>

## Програмування

<div class="stat-list">

- **Тип**: Активна, Технічна
- **Пов'язана здатність**: Мислення

Програмування охоплює написання та змінювання програмного коду.

Використовуйте Програмування для написання сценарію, аналізу способу роботи програми, проєктування креслення для нанофабрикації, зламу захисту від копіювання, латання ПЗ проти експлойту, написання вірусу, створення середовища ВР, ілюзії ДР або розумового стану інфоморфа.

- **Спеціалізації**: ШІ, Інфоморфи, Шкідливе ПЗ, Нанофабрикація, Піратство, ВР

</div>

## Спонукання

<div class="stat-list">

- **Тип**: Активна, Соціальна
- **Пов'язана здатність**: Тямучість

Спонукання – це ваш талант у емоційному маніпулюванні.

Використовуйте Спонукання, щоб посміятися з противника, залякати свідка, розізлити натовп, злякати когось для покори, залякати заручника для отримання інформації або спокусити потенційного коханця. Противники протистоять Спонуканню перевіркою ЗАВ.

- **Спеціалізації**: Заспокоювання, Розпалення, Навіювання, Допит, Залякування, Спокушання, Глум

</div>

## Псі

<div class="stat-list">

- **Тип**: Активна, Ментальна, Псі
- **Пов'язана здатність**: Завзятість

Псі – це володіння психічними здібностями (фокусами) для виявлення, маніпулювання або пошкодження інших.

Використовуйте Псі, щоб застосовувати до інших [фокуси псі-гамма](../14/06-psi-sleight-summaries.md#Фокуси-псі-гамма). Псі протистоїть перевірці ЗАВ.

Необхідно мати [рису Псі](../04/28-traits.md#Псі), щоб використовувати цю навичку.

- **Спеціалізації**: Контроль, Псі-напад, Чуття

</div>

## Пошук інформації

<div class="stat-list">

- **Тип**: Активна, Технічна
- **Пов'язана здатність**: Інтуїція

Пошук інформації – це ваше гугл-фу, ваша навичка зі знаходження, аналізу та розуміння інформації онлайн. Вона включає в себе знання того, де шукати, оптимізацію запитів, розрізнення вигадок від істини та обробку великого обсягу даних.

Використовуйте Пошук інформації, щоб шукати відповідь у тенетах, відстежувати людей онлайн, звертатися до глибинних тенет, шукати в базах даних, просіювати архіви та копати в блоках даних.

- **Спеціалізації**: Блоги, Хмарні сервіси, Глибинні тенета, Архіви новин, Соціальні мережі, Відстеження

</div>

## Виживання

<div class="stat-list">

- **Тип**: Активна, Фізична
- **Пов'язана здатність**: Інтуїція

Виживання охоплює навички, необхідні для виживання та маневрування в небезпечних середовищах.

Використовуйте Виживання, щоб орієнтуватися, відстежувати людину або тварину в дикій природі, знаходити безпечну їжу та прихисток і захищатися від екологічних та природних небезпек.

- **Спеціалізації**: Корм, Мисливство, Орієнтування, Стеження

</div>
