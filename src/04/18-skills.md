# Навички

Навички представляють набуті знання, освіту та досвід вашого персонажа. Вони є найважливішою частиною вашого его, що подорожує з вами від морфа до морфа. Наявність різноманітних навичок є критичною для виживання в Фазі затемнення.

## Навички та Здатності

Ваші набуті навички засновані на ваших вроджених можливостях, ваших основних здатностях. Кожна навичка пов’язана з певною здатністю і збільшується на базове значення цієї здатності. Здатності мають діапазон від 0 до 30, при цьому 15 відповідає значенню середньої транслюдини. Якщо здатність змінюється, то і всі пов’язані з нею навички також змінюються.

<blockquote class="table">

### Діапазон здатностей

Здатності мають діапазон від 0 до 30.

| Рівень | Оцінка                 | Рівень | Оцінка     |
| :----: | :--------------------- | :----: | :--------- |
|   5    | Дитина                 |   20   | Покращений |
|   10   | Людина без аугментацій |   25   | Надлюдина  |
|   15   | Транслюдина            |   30   | Постлюд    |

</blockquote>

<blockquote class="table">

### Діапазон навичок

Навички мають діапазон від 0 до 100.

| Рівень | Оцінка                       | Рівень | Оцінка               |
| :----: | :--------------------------- | :----: | :------------------- |
|   10   | Зачаткова спроможність       |   60   | Досвідчений фахівець |
|   20   | Базова обізнаність           |   70   | Знавець              |
|   30   | Початківець                  |   80   | Авторитет            |
|   40   | Базова фахова компетентність |   90   | Магістр              |
|   50   | Поглиблена підготовка        |  100   | Вершина успіху       |

</blockquote>

## Категорії навичок

Навички також поділені на низку інших категорій, як зазначено в [Списку навичок](../04/19-active-skill-list.md#Список-навичок): Бойові, Ментальні, Фізичні, Псі, Соціальні, Технічні та Транспортні навички. Деякі риси, здатності та модифікатори можуть застосовуватись лише до навичок певної категорії.

## Розгалужені навички

Коли ви обираєте розгалужену навичку, ви повинні обрати конкретну її спеціалізацію, відому як _галузь_. Розгалужені навички записуються так: “\[Навичка\]: \[Галузь\].” Наприклад, обираючи навичку Знання, необхідно вибрати конкретну дисципліну, наприклад, Знання: Інженерія або Знання: Біологія. Розгалужені навички можуть бути прибрані багаторазово, щоразу обираючи іншу галузь. Кожна галузь фактично є окремою навичкою. Для кожної розгалуженої навички наводяться запропоновані галузі, але гравці та ігрові майстри можуть разом створювати інші галузі.

## Спеціалізації

Можна взяти спеціалізацію в певній навичці. Спеціалізація представляє зосередження на певному конкретному аспекті навички. Наприклад, Променева зброя – це спеціалізація навички Стрільби. Спеціалізації записуються у дужках після назви навички – наприклад, Стрільба (Променева зброя). Для кожної навички наводиться низка можливих спеціалізацій, але гравці та ігровий майстер можуть вигадати щось своє. Розгалужені навички також можуть мати спеціалізації.

Спеціалізація додає бонус +10, коли навичка використовується в ситуації, що відповідає спеціалізації.
