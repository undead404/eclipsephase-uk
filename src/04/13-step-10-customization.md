# Крок 10: Налаштування

Ви отримуєте 20 очків налаштування (ОН), які можна витратити на наступне. **Якщо ви ще вагаєтеся щодо свого персонажа, порадьтеся з вашим ігровим майстром про те, аби залишити деякі ОН і купити щось пізніше, під час гри.** Просто рахуйте, скільки витратили.

## Збільшена здатність

**\[1&nbsp;ОН за очко\]**

ОН можна витрачати на збільшення рівнів здатностей за ціною 1&nbsp;ОН за 1 очко здатності. Це також збільшить усі навички, пов'язані з цією здатністю; жодна навичка не може бути підвищена вище 80. Підвищення МИС або ІНТ може збільшити кількість мов, з якими ви починаєте (див. Крок 7).

## Риси его

**\[Змінна\]**

Можна придбати будь-які з рис его, перелічених у [Рисах](../04/28-traits.md). Позитивні риси мають вказану вартість у ОН. Негативні риси _дають_ бонусні ОН. Можна придбати негативних рис не більш ніж на 6&nbsp;ОН.

Доступний широкий вибір рис, тож якщо ви з ними незнайомі або не маєте часу їх проглянути, пропустіть поки що цей крок і збережіть трохи ОН на купівлю рис згодом. Підсумки рис наведено в розділах [Позитивні риси](../04/28-traits.md#Позитивні-риси) та [Негативні риси](../04/28-traits.md#Негативні-риси).

Якщо ви взяли передісторію Втраченого на Кроку 1 або захоплення Асинхрона на Кроку 3, то _мусите_ придбати рису Псі.

## Збільшений Вуж

**\[2&nbsp;ОН за очко\]**

ОН можна витратити на збільшення пулу Вужа, за ціною 2&nbsp;ОН за 1 очко Вужа. Кількість очків Вужа вашого его не може бути більшою за 3 (не рахуючи Вужа, даного морфом).

## Додаткові мови

**\[1&nbsp;ОН за мову\]**

Додаткові мови можна вивчати за ціною 1&nbsp;ОН за 1 мову.

## Додаткова репутація

**\[1&nbsp;ОН за 5 очків\]**

ОН можна витрачати на додаткові очки репутації. 1&nbsp;ОН = 5 очкам, які можна витратити на репутацію. Жоден показник репутації не може бути підвищений вище 80.

## Додаткові навички

**\[1&nbsp;ОН за 5 очків\]**

ОН можна витрачати на додаткові очки навичок. 1&nbsp;ОН = 5 очкам навичок. Жодна навичка не може під час створення персонажа бути підвищена вище 80.

## Псі-фокуси

**\[1&nbsp;ОН за фокус\]**

Якщо ви придбали рису Псі, то, ймовірно, захочете витрачати ОН на фокуси, вони ж відомі як [псі-сили](../14/06-psi-sleight-summaries.md). Зверніть увагу, що ви отримуєте один початковий фокус безкоштовно, залежно від вашого [підштаму](../14/02-watts-macleod-sub-strains.md).

Псі-фокуси коштують 1&nbsp;ОН за фокус. Ви можете придбати псі-гамма фокуси лише якщо у вас риса Псі на 2 рівні. Максимальна кількість фокусів, яку ви можете придбати під час створення персонажа – 10.

## Спеціалізації

**\[1&nbsp;ОН за спеціалізацію\]**

Спеціалізації навичок коштують 1&nbsp;ОН. Вони дають бонус +10 до цієї навички, коли спеціалізація застосовується. (Цей бонус спеціалізації не враховується в максимумі навички 80.)

<blockquote class="table">

### Вартість налаштування

|                   |           |     |                  |           |
| :---------------- | :-------: | :-: | :--------------- | :-------: |
| 5 очків репутації | 1&nbsp;ОН |     | 1 мова           | 1&nbsp;ОН |
| 5 очків навичок   | 1&nbsp;ОН |     | 1 очко здатності | 1&nbsp;ОН |
| 1 спеціалізація   | 1&nbsp;ОН |     | 1 очко Вужа      | 2&nbsp;ОН |
| 1 псі-фокус       | 1&nbsp;ОН |     | Риси его         |  Змінна   |

</blockquote>
