# Показники персонажів

Ваш персонаж визначається численними уміннями та показниками, записаними на його картці персонажа.

## Его та морф

Найважливіша класифікація ваших показників – це розрізнення між показниками его та показниками морфа. Ваше _его_ представляє ваші розум, особистість, спогади, вроджені риси та навички. Воно представляє ваше ментальне становище та справжнє я, і переходить з вами з тіла в тіло. Ваш _морф_ – це ваша фізична (іноді віртуальна) форма, тіло, в якому ви зараз перебуваєте. Ваш морф може змінитись або померти, і іноді вважається витратним матеріалом, а ваше его – живе далі. Проте ваша свідомість може бути іноді перервана несподіваною смертю, або розділена на різні шляхи шляхом двійникарства. Як его, так і морф можуть бути налаштовані та змінені, хоч хак розуму – це складніша та небезпечніша справа.

Ваші здібності, навички, а також частина похідних показників та рис належать вашому его. Вони залишаються з вами протягом розвитку вашого персонажа. Ваш морф надає вам пули для покращення навичок, Витривалість, яка представляє ваші здоров'я та статуру, імпланти або роботизовані покращення, а також деякі риси та похідні показники. Вони змінюються, коли ви переходите на новий морф. Важливо тримати ваші показники его та морфа окремо, особливо при перевбиранні.

Ваші здібності, навички та деякі похідні показники та риси належать вашому его. Вони залишаються з вами протягом розвитку вашого персонажа. Ваш морф надає вам пули для покращення ваших навичок, Витривалість, що представляє ваше здоров'я та конституцію, імпланти або роботизовані покращення, а також деякі риси та похідні показники. Вони змінюються, коли ви переходите на новий морф. Важливо тримати ваші показники его та морфа розрізненими, особливо при пересадці.

<blockquote>

### Показники его

<div class="two-columns">

- Здібності
- Перевірки здібностей
- Навички
- Ініціатива
- Ясність
- Поріг травм
- Планка божевілля
- Риси его
- Мотивації
- Частина пулу Вужа

</div>

</blockquote>

<blockquote>

### Показники морфа

<div class="two-columns">

- Пули
- Міцність
- Поріг рани
- Планка смерті
- Риси морфа

</div>

</blockquote>

## Здібності

Ваші здібності представляють ваші природні, вроджені здатності. Вони є основою для ваших навичок.

Є 6 показників здібностей:

- **Мислення (МИС)** представляє ваш інтелект, здатність до вирішення проблем та здатність до логічного аналізу.
- **Інтуїція (ІНТ)** – це ваше інстинктивне відчуття та здатність оцінювати ситуацію на ходу. Це включає фізичне усвідомлення, креативність, кмітливість і хитрість.
- **Рефлекси (РЕФ)** – це ваші координація, моторика, спритність, відчуття рівноваги та швидкість реакції.
- **Тямучість (ТЯМ)** представляє ваше соціальне усвідомлення, пристосовність, емпатію та здатність впливати на інших.
- **Соматика (СОМ)** – це те, наскільки добре ви можете використовувати фізичні можливості вашого морфа, в тому числі силу, витривалість, стійкість і рухливість.
- **Завзятість (ЗАВ)** – це ваші самоконтроль, ментальна витривалість і сила особистості.

### Перевірки здібностей

Іноді вам доведеться покластися при перевірках на свої здібності, а не навички. Перевірки здібностей зазвичай використовуються в ситуаціях, де не застосовується жодна навичка, а лише голий талант. Трохи прикладів:

- **Перевірка Мислення (МИС)**: Відновити спогад, запам'ятати номер або протистояти ментальному впливу.
- **Перевірка Інтуїції (ІНТ)**: Оцінити ситуацію, бачити крізь ілюзію або розуміти чужинські наміри.
- **Перевірка Рефлексів (РЕФ)**: Схопити кинутий об'єкт, зберегти рівновагу, уникнути сліпучого блиску або встояти на ногах.
- **Перевірка Тямучості (ТЯМ)**: Оцінити соціальну ситуацію, висловити співчуття, дотримуватися етикету або протистояти соціальній маніпуляції.
- **Перевірка Соматики (СОМ)**: Скористатися грубою силою, витримати тяготи чи вирватися з захвату.
- **Перевірка Завзятості (ЗАВ)**: Зберегти самовладання, триматися свого рішення чи опиратися страхові або емоційній маніпуляції.

Перевірки здібностей є похідними показниками, заснованими на вашій здібності × 3.

## Навички

Навички представляють здатності, які були набуті та вдосконалені шляхом навчання та практики. Детально вони описані в розділі [Навички](../04/18-skills.md).

## Морф

Ваш морф – це поточна біологічна, синтетична або цифрова форма вашого персонажа. Це може бути тіло, в якому ви народилися, або тіло, в яке ви вбралися. Морфи приходять вже навантажені певними рисами та імплантами, зазначеними в своєму описі. [Морфи](../04/21-morphs.md). Не прив'язуєтесь занадто сильно до свого морфа: з високою ймовірністю ви перейдете на нового протягом гри! [Отримання морфів](../15/03-acquiring-morphs.md).

## Похідні показники

Низка ваших показників є похідними від інших показників або аспектів вашого персонажа. Серед них:

- **Ініціатива (ІНІЦ)**: Ініціатива визначає те, в якому порядку люди діють під час ходів дій. [Ініціатива та порядок дій](../03/04-initiative-order-of-actions.md).
- **Поріг рани (ПР)**: Кількість ушкоджень, яку ви можете витримати, перш ніж отримати рану. [Фізичне здоров'я](../12/16-physical-health.md).
- **Міцність (МІЦ)**: Здоров'я вашого персонажа, визначене вашим морфом. [Фізичне здоров'я](../12/16-physical-health.md).
- **Планка смерті (ПС)**: Кількість ушкоджень, необхідна, щоб вас убити, визначена морфом. [Physical Health](../12/16-physical-health.md).
- **Поріг травми (ПТ)**: Кількість стресу, яку ви можете витримати, перш ніж отримати травму. [Ясність і стрес](../12/18-mental-health.md#lucidity-and-stress).
- **Ясність (ЯСН)**: Ментальне здоров'я вашого персонажа, заснована на Завзятості. [Ясність і стрес](../12/18-mental-health.md#lucidity-and-stress).
- **Планка божевілля (ПБ)**: Кількість стресу, яка зведе вас з розуму, заснована на Завзятості. [Ясність і стрес](../12/18-mental-health.md#lucidity-and-stress).
- **Пули**: Ваші пули Прозору, Сміливості, Снаги та Вужа, в основному похідні від вашого морфа, з бонусом Вужа від вашого его. [Пули](../03/05-pools.md).
- **Рівень зараження**: Якщо ви граєте за асинхрона, то ваш Рівень зараження показує силу впливу вірусу на вас. [Рівень зараження](../14/01-psi-overview.md#infection-rating).

<blockquote class="table">

### Формули похідних показників

| Показник                               | Формула                                                    |
| :------------------------------------- | :--------------------------------------------------------- |
| Ініціатива                             | (РЕФ + ІНТ) ÷ 5                                            |
| Перевірка здібності                    | Здібність × 3                                              |
| Поріг рани                             | МІЦ ÷ 5                                                    |
| Планка смерті                          | МІЦ x 1.5 (біоморфи)<br />МІЦ x 2 (синтморфи та інфоморфи) |
| Поріг травми                           | ЯСН ÷ 5                                                    |
| Ясність                                | ЗАВ × 2                                                    |
| Планка божевілля                       | ЯСН × 2                                                    |
| Рівень зараження (лише для асинхронів) | Рівень риси Псі × 10                                       |

</blockquote>

## Риси

Риси – це вроджені якості, особливості чи вади, що допомагають визначити вашого персонажа. Позитивні риси дають вам бонуси в певних ситуаціях; негативні риси накладають обмеження на вашого персонажа. Риси належать вашому его або морфу. [Риси](../04/28-traits.md).

## Репутація

Ваш персонаж має рейтинг репутації в різних соціальних мережах. Ця репутація допомагає отримувати послуги, збирати інформацію та здобувати необхідне обладнання. Рейтинг репутації використовується як цільове число для Перевірок репутації. Можна вибирати серед семи мереж репутації:

- **@-rep**: Список А-в-колі, для автономістів, анархістів, титанійців, погані та екстропійців.
- **c-rep**: CivicNet, що використовується Планетарною спілкою, Сузір'ям вранішньої зорі, Лунно-Лагранжевим союзом, Юпітерською республікою та іншими гіперкорпораціями та капіталістами.
- **f-rep**: Популярність, мережа ЗМІ, що використовується метазнаменитостями, журналістами, світськими особами, богемою та бомондом.
- **g-rep**: Гуаньші, мережа для тріад, картелів, банд та інших злочинних груп.
- **i-rep**: Око, таємна внутрішня мережа Фаєрволу.
- **r-rep**: Партнери дослідницької мережі, використовується аргонавтами, вченими, технологами та дослідниками всіх мастей.
- **x-rep**: ExploreNet, соціальна мережа для гейткрешерів і колоністів екзопланет.

## Обладнання

Вашому персонажу знадобиться доступ до різних типів корисного спорядження: зброї, броні, роботів, препаратів, розумних тварин, інструментів та багато іншого. Щоб це спростити, ваше стартове обладнання згруповано в пакети обладнання, засновані на вашому стартовому фаху. [Пакети обладнання](../04/27-gear-packs.md). У вас буде кілька варіантів для отримання обладнання під час гри. [Отримання обладнання](../16/02-acquiring-gear.md).

## Мотивації

Ваші мотивації визначають особисті переконання, вірування та довгострокові цілі вашого персонажа. Вони допомагають заробляти Рез-очки для розвитку персонажа та справлятися з ментальними травмами. [Крок 13: Мотивації](../04/16-step-13-motivations.md).
