# Крок 5: Шаблон здатностей

Оберіть один із шаблонів здатностей, щоб визначити ваші шість початкових [здатностей](../04/01-character-stats.md#Здатності). Ці шаблони надаються як рекомендації, і ви можете підвищити або знизити показник здатності, взявши або віддавши очки іншим здатностям. Наприклад, ви можете знизити ЗАВ на 5, щоб підвищити МИС на 5. Жоден показник здатності не може бути нижчим за 5 або вищим за 30.

Попри те, що концептуально навички засновані на значеннях здатностей, цей крок розташований після вибору навичок, щоб ви могли підігнати свої здатності під свій набір навичок. Наприклад, якщо у вас багато навичок, пов'язаних з ТЯМ, вибір шаблону з високим ТЯМ – це надійний спосіб оптимізувати вашого персонажа. З іншого боку, якщо ви вважаєте, що вам не вистачає навичок, пов'язаних з певною здатністю, підвищення цієї здатності може допомогти додати довершеності персонажу.

**Витрачання ОН**: Додаткові очки здатностей коштують 1&nbsp;ОН за кожне. Якщо ви збираєтеся підвищити показник здатності, ми рекомендуємо зробити це зараз, до розрахунку ваших навичок на кроці 6.

### Атлет

Вам комфортніше займатись фізичними діями, ніж розмовляти або думати.

### Екстраверт

Ви можете вирішити більшість ситуацій за допомогою розмов.

### Координатор

Вам добре вдається працювати з людьми, планувати та доводити справу до кінця.

### Виконавець

Ви ніколи не виділялися, але маєте широкий набір компетенцій.

### Допитувач

Ваш креативний розум добре справляється з розгадуванням речей.

### Вцілілий

Ви маєте волю та витривалість для виживання в складних ситуаціях.

### Екстремал

Ви ніколи не відмовлялися від ризику, але ваша швидка реакція та швидке мислення компенсують нестачу завбачливості.

<blockquote class="table">

### Шаблони здатностей

| Шаблон      | МИС | ІНТ | РЕФ | ТЯМ | СОМ | ЗАВ |
| :---------- | :-: | :-: | :-: | :-: | :-: | :-: |
| Атлет       | 10  | 15  | 20  | 10  | 20  | 15  |
| Екстраверт  | 10  | 20  | 15  | 20  | 15  | 10  |
| Координатор | 15  | 15  | 10  | 20  | 10  | 20  |
| Виконавець  | 15  | 15  | 15  | 15  | 15  | 15  |
| Допитувач   | 20  | 20  | 10  | 15  | 10  | 15  |
| Вцілілий    | 15  | 10  | 15  | 10  | 20  | 20  |
| Екстремал   | 20  | 10  | 20  | 15  | 15  | 10  |

</blockquote>
