# Крок 6: Суми навичок

Об'єднайте всі свої навички з Кроків від 1 до 4 і запишіть їх у свою картку персонажа.

Якщо персонаж отримав одну й ту саму навичку більше одного разу, ці очки можна додати докупи, або ж додаткові очки можна застосувати до будь-якої іншої навички на вибір гравця. Зверніть увагу, що очки для навичок Знання можна використовувати лише для інших навичок Знання; проте очки для Активних навичок можна використовувати як для Активних навичок, так і для навичок Знання.

Далі додайте базові значення здатностей до пов'язаних з ними навичок. Зверніть увагу, що навички Стійки та Спостережливості мають базові значення, рівні їх здатностям × 2.

Жодна остаточна навичка (з урахуванням здатностей) не може перевищувати 80. Усі очки понад 80 повинні бути застосовані до інших навичок на вибір гравця. Повторюю, навички Знання можна використовувати лише для інших навичок Знання.

Гравці можуть вільно змінювати свої навички на будь-які інші, якщо кількість очок залишається незмінною, і якщо очки навичок Знання використовуються лише для інших навичок Знання.

Ми пропонуємо залишати здатності та навички кратними 5 для простоти, але це не є обов'язковим.

**Витрачання ОН**: Кожне очко ОН дає 5 очків навичок. Використовуйте ці очки, щоб придбати або підвищити будь-які навички, що, як ви вважаєте, знадобляться.

<blockquote>

## Підсумки навичок

Повні описи навичок знаходяться на сторінці [Навичок](../04/18-skills.md).

**Атлетика (СОМ)**: Фізична активність в гравітації з гуманоїдним, піднесеним або псевдобіологічним морфом, включно з вилізанням нагору, бігом, плаванням, гімнастикою, метанням та польотом з крилами.

**Обман (ТЯМ)**: Брехня, блеф, шахрайство, окозамилювання, самозванство, акторство та інші спроби викривити чи приховати істину за допомогою слів і жестів.

**Екзотична навичка (розгалужена)**: Загальна категорія для менш поширених навичок, як то тваринництво, спотворення, маскування, музика, спритність рук або метання ножів.

**Стійка (РЕФ)**: Здатність ухилятися від небезпеки.

**Вільне падіння (СОМ)**: Фізична активність при мікрогравітації.

**Стрільба (РЕФ)**: Прицілювання та стрільба. Використовується для енергетичної, кінетичної, самонавідної та розсіювальної зброї.

**Апаратура (МИС, розгалужена)**: Створення, ремонт, вимкнення, покращення та фізичний злам технологічних систем.

**Просочення (РЕФ)**: Прокрадання, хованки та уникнення виявлення.

**Інфобезпека (МИС)**: Злам або захист пристроїв і мереж.

**Користування (МИС)**: Використання та розуміння електронних пристроїв, програмного забезпечення, мереж і систем зброї.

**Кінесика (ТЯМ)**: Розуміння мови тіла, жестів, соціальних натяків і невербальних повідомлень.

**Знання (МИС чи ІНТ, розгалужена)**: Спеціалізовані знання з мистецтва, якогось хобі, заняття наукою або фах.

**Медицина (МИС, розгалужена)**: Турбота та діагностика біологічного життя, в тому числі невідкладна допомога, криміналістика, фармацевтика, психохірургія та хірургія.

**Ближній бій (СОМ)**: Бій, або без зброї, або за допомогою клинків, палиць або подібної ручної зброї.

**Спостережливість (ІНТ)**: Обізнаність і використання власних фізичних чуттів.

**Persuade (SAV):** Bargaining, convincing, etiquette, and social manipulation.

**Умовляння (ТЯМ)**: Торги, переконування, етикет і соціальна маніпуляція.

**Пілот (РЕФ, розгалужена)**: Рухання транспорту або негуманоїдного чи непсевдобіологічного морфа.

**Програмування (МИС)**: Написання та видозміна програмного коду. Також використовується для нановиробництва або створення середовищ ВР чи ілюзій ДР.

**Спонукання (ТЯМ)**: Залякування, глум, спокушання або будь-яке інше викликання емоцій для соціальної маніпуляції.

**Псі (ЗАВ)**: Використання псі-фокусів.

**Пошук інформації (ІНТ)** Знаходження та тлумачення даних у тенетах.

**Виживання (ІНТ)**: Орієнтування, стеження, знаходження безпечних їжі та прихистку, а також захист від ворожих планетарних середовищ.

</blockquote>
