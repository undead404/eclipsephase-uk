# Поширені біоморфи

Біоморфи – це повністю біологічні убори (нерідко генетично модифіковані та обладнані імплантами), народжені природним чином або з екзоутроби, і вирощені до дорослості або природним чином, або з незначно прискореною швидкістю.

<blockquote>

## Біоморфи з кібермізками

Все частіше зустрічаються біоморфи з кібермізками, особливо в зовнішній системі. Перевагою цього є те, що завдяки кібермізками полегшується перевбирання та двійникарство, і є вбудовані мнемонічні покращення пам'яті. Недолік полягає у вразливості до зламу. Додавання до морфа кібермозку, роз'ємів доступу, мнемоніків і повода збільшує його вартість на 1 ОМ.

</blockquote>

### Простак

Простаки – це базові немодифіковані люди, народжені з усіма природними дефектами, спадковими хворобами та іншими генетичними мутаціями, які так любить застосовувати еволюція. Простаки все рідше зустрічаються поза біоконсервативними анклавами – більшість з них померли разом з рештою людства під час Падіння.

<blockquote class="indent stat-list">

### Простак

- **Ціна**: 0&nbsp;ОМ • **Доступність**: 30

---

- **ПР**: 6 • **МІЦ**: 30 • **ПС**: 45
- **Позір** 0, **Сміливість** 0, **Снага** 0, **Вуж** 0

---

- **Швидкість руху**: Ходьба 4/20
- **Поширені додатки**: Багато з них має [Рису Генетичної вади](../04/28-traits.md#Генетична-вада)

</blockquote>

### Зросток

Зростки – це генно виправлені люди. Їхній геном очищений від спадкових хвороб і оптимізований для здоров'я та зовнішності, але в іншому вони не мають суттєвих покращень. Зростки становлять більшість транслюдей.

<blockquote class="indent stat-list">

#### Зросток

- **Ціна**: 1&nbsp;ОМ • **Доступність**: 90

---

- **ПР**: 6 • **МІЦ**: 30 • **ПС**: 45
- **Позір** 0, **Сміливість** 0, **Снага** 0, **Вуж** 1

---

- **Швидкість руху**: Ходьба 4/20
- **Вироби**: Біомодифікації, Кортикальний стек, Тенетні вставки

</blockquote>

### Екзальтат

Екзальтати – поширена неспеціалізована модель "покращеної людини". Вони генетично покращені, щоб бути здоровішими, розумнішими та привабливішими (згідно з постійно мінливими стандартами краси). Змінений метаболізм дає їм змогу залишатися в гарній формі протягом тривалого життя.

<blockquote class="indent stat-list">

#### Екзальтат

- **Ціна**: 2&nbsp;ОМ • **Доступність**: 70

---

- **ПР**: 7 • **МІЦ**: 35 • **ПС**: 53
- **Позір** 1, **Сміливість** 1, **Снага** 1, **Вуж** 0

---

- **Швидкість руху**: Ходьба 4/20
- **Вироби**: Біомодифікації, Кортикальний стек, Тенетні вставки

</blockquote>

### Неотенік

Неотеніки – транслюди, модифіковані для збереження дитячої форми. Вони менші, більш гнучкі, допитливі та споживають менше ресурсів, що робить їх ідеальними для життя на поселеннях і космічних кораблях. Деякі люди вважають неотенічні убори гидотою, особливо коли вони використовуються в деяких медіа та сексуальних послугах, проте більшість неотеніків створені безстатевими.

<blockquote class="indent stat-list">

#### Неотенік

- **Ціна**: 2&nbsp;ОМ • **Доступність**: 50

---

- **ПР**: 6 • **МІЦ**: 30 • **ПС**: 45
- **Позір** 2, **Сміливість** 1, **Снага** 1, **Вуж** 0

---

- **Швидкість руху**: Ходьба 4/12
- **Вироби**: Біомодифікації, Циркадна регуляція, Кортикальний стек, Тенетні вставки
- **Риси морфа**: Екзотична морфологія (Рівень 1)
- **Примітки:** [Малий розмір](../12/21-other-action-factors.md#Малий-розмір)

</blockquote>

### Іржавець

Пристосовані для виживання з мінімумом спорядження в не до кінця терраформованому марсіанському середовищі, ці трансгенні морфи мають ізоляційну шкіру для більш ефективної терморегуляції та покращення дихальної системи, щоб потребувати менше кисню та фільтрувати вуглекислий газ, серед інших модифікацій.

<blockquote class="indent stat-list">

#### Іржавець

- **Ціна**: 3&nbsp;ОМ • **Доступність**: 70

---

- **ПР**: 7 • **МІЦ**: 35 • **ПС**: 53
- **Позір** 0, **Сміливість** 1, **Снага** 1, **Вуж** 1

---

- **Швидкість руху**: Ходьба 4/20
- **Вироби**: Біомодифікації, Холодова стійкість, Кортикальний стек, Покращене дихання, Тенетні вставки, Відчуття радіації
- **Поширені додатки**: Чимало з них має [рису Запланованого старіння](../04/28-traits.md#Заплановане-старіння)

</blockquote>

### Стрибун

Стрибуни генетично пристосовані для мікрогравітації. Їхні ноги більш гнучкі, а стопи можуть хапатися так само добре, як руки. Вони можуть терпіти холодні температури тунелів бджолиного вулика та мають запас кисню на випадок потрапляння до вакууму. Стрибуни дуже поширені в зовнішній системі та поселеннях з невагомістю.

<blockquote class="indent stat-list">

#### Стрибун

- **Ціна**: 4&nbsp;ОМ • **Доступність**: 60

---

- **ПР**: 7 • **МІЦ**: 35 • **ПС**: 53
- **Позір** 1, **Сміливість** 0, **Снага** 1, **Вуж** 2

---

- **Швидкість руху**: Ходьба 4/12
- **Вироби**: Біомодифікації, Холодова стійкість, Кортикальний стек, Хапальні подушечки, Тенетні вставки, Запас кисню, Чіпкі стопи
- **Риси морфа**: Гнучкість (Рівень 1)

</blockquote>

### Футура

Морфи-футури створені спеціально для "Втраченого покоління" дітей, що зростали з прискореною швидкістю. Налагоджені для впевненості, самодостатності та пристосовності, футури мали допомогти транслюдству відновити свої позиції. Ці програми виявилися катастрофічними, і виробництво футур було зупинено, але залишилося трохи моделей та різних варіацій, які деякі вважають гидотою, а інші – колекційними або екзотичними дивами.

<blockquote class="indent stat-list">

#### Футура

- **Ціна**: 4&nbsp;ОМ • **Доступність**: 25

---

- **ПР**: 7 • **МІЦ**: 35 • **ПС**: 53
- **Позір** 2, **Сміливість** 4, **Снага** 1, **Вуж** 0

---

- **Швидкість руху**: Ходьба 4/20
- **Вироби**: Біомодифікації, Кортикальний стек, Тенетні вставки

</blockquote>

### Гіберноїд

Гіберноїди – це трансгенно модифіковані люди з сильно зміненими патернами сну та метаболічними процесами. Гіберноїди мають зменшену потребу в сні, потребуючи в середньому лише 1-2 години на день. Вони також можуть запускати свого роду добровільну гібернацію, фактично призупиняючи свої метаболізм і потребу в кисні. З гіберноїдів виходять чудові мандрівники до глибокого космосу, але ці морфи також популярні серед особистих помічників та гіперкапіталістів з безперервним стилем життя.

<blockquote class="indent stat-list">

#### Гіберноїд

- **Ціна**: 4&nbsp;ОМ • **Доступність**: 70

---

- **ПР**: 7 • **МІЦ**: 35 • **ПС**: 53
- **Позір** 1, **Сміливість** 1, **Снага** 0, **Вуж** 2

---

- **Швидкість руху**: Ходьба 4/20
- **Вироби**: Біомодифікації, Циркадна регуляція, Чистий метаболізм, Холодова стійкість, Кортикальний стек, Гібернація, Тенетні вставки

</blockquote>

### Ментон

Ментони генетично змінені для покращення мисленнєвих можоивостей, а саме – здатності до навчання, креативності, уважності та пам'яті. Їм віддають перевагу вчені, інтелектуали, науковці та інженери.

<blockquote class="indent stat-list">

#### Ментон

- **Ціна**: 4&nbsp;ОМ • **Доступність**: 60

---

- **ПР**: 7 • **МІЦ**: 35 • **ПС**: 53
- **Позір** 3, **Сміливість** 1, **Снага** 1, **Вуж** 1

---

- **Швидкість руху**: Ходьба 4/20
- **Вироби**: Біомодифікації, Кортикальний стек, Тенетні вставки, Мнемоніка

</blockquote>

### Олімпієць

Олімпійці – це вдосконалені люди з покращеними атлетичними можливостями, такими як витривалість, координація рухів та серцево-судинні функції. Олімпійці поширені серед атлетів, танцюристів, фріранерів, гейткрешерів і солдатів.

<blockquote class="indent stat-list">

#### Олімпієць

- **Ціна**: 4&nbsp;ОМ • **Доступність**: 60

---

- **ПР**: 8 • **МІЦ**: 40 • **ПС**: 60
- **Позір** 1, **Сміливість** 1, **Снага** 3, **Вуж** 1

---

- **Швидкість руху**: Ходьба 4/20
- **Вироби**: Біомодифікації, Кортикальний стек, Тенетні вставки

</blockquote>

### Сильф

Морфи-сильфи ідеальні для медійних ідолів, елітних світських осіб, зірок ЗД, моделей і нарцисів. Генетичні послідовності сильфів підігнані так, щоб мати виразну зовнішність, небесні та ельфійські риси, а також струнку і гнучку фігуру. Їхній метаболізм також очищений від неприємних тілесних запахів, а феромони підлаштовані для універсальної привабливості.

<blockquote class="indent stat-list">

#### Сильф

- **Ціна**: 4&nbsp;ОМ • **Доступність**: 60

---

- **ПР**: 6 • **МІЦ**: 30 • **ПС**: 45
- **Позір** 1, **Сміливість** 3, **Снага** 1, **Вуж** 1

---

- **Швидкість руху**: Ходьба 4/20
- **Вироби**: Біомодифікації, Чистий метаболізм, Кортикальний стек, Покращені феромони, Тенетні вставки
- **Поширені додатки**: Чимало з них має [рису Дивовижного вигляду](../04/28-traits.md#Дивовижний-вигляд)

</blockquote>

### Лють

Лють – це бойовий морф. Ці трансгенні люди вдосконалені у витривалості, силі, рефлексах і спроможності витримувати фізичні травми. Генетичні послідовності, що сприяють агресивності, компенсуються послідовностями, що сприяють стадному мисленню та співпраці, а також ці морфи мають тенденцію бути біологічно жіночими.

<blockquote class="indent stat-list">

#### Лють

- **Ціна**: 6&nbsp;ОМ • **Доступність**: 40

---

- **ПР**: 10 • **МІЦ**: 50 • **ПС**: 75
- **Позір** 1, **Сміливість** 1, **Снага** 4, **Вуж** 2

---

- **Швидкість руху**: Ходьба 4/20
- **Вироби**: Біомодифікації, Біотканинна броня (+2/+3), Кігті, Кортикальний стек, Покращений зір, Тенетні вставки
- **Риси морфа**: Покращена поведінка (Агресивність рівня 2; Співпраця рівня 2)
- **Поширені додатки**: Чимало з них споряджені [нейрохімією](../16/10-combat-augmentations.md), [посиленим скелетом](../16/10-combat-augmentations.md), [фільтрами токсинів](../16/10-combat-augmentations.md)

</blockquote>

### Дух

Духи частково були розроблені для бойового застосування, але їхня основна функція – хованки та просочення. Їхній генетичний профіль сприяє швидкості, гнучкості та рефлексам, а їхні розуми модифіковані для терпіння та вирішення проблем.

<blockquote class="indent stat-list">

#### Дух

- **Ціна**: 6&nbsp;ОМ • **Доступність**: 40

---

- **ПР**: 9 • **МІЦ**: 45 • **ПС**: 68
- **Позір** 2, **Сміливість** 1, **Снага** 3, **Вуж** 2

---

- **Швидкість руху**: Ходьба 4/20
- **Вироби**: Біомодифікації, Шкіра-хамелеон, Кортикальний стек, Подушечки для хапання, Мережеві вставки
- **Риси морфа**: Покращена поведінка (Терпіння рівня 2)
- **Поширені додатки**: Чимало з них споряджені [викидом адреналіну](../16/10-combat-augmentations.md), [скінфлексом](../16/09-social-augmentations.md)

</blockquote>

### Переробок

Переробок повністю переробили: це люди 2.0. Їхні серцево-судинна система сильніша, травна система очищена та перебудована, а вони оптимізовані для здоров'я, інтелекту та довголіття за допомогою численних трансгенних модифікацій.

Переробки зовні схожі на людей, але відрізняються в дуже помітний та іноді моторошний спосіб: вищі, не мають волосся, черепи трохи більші, очі ширші, носи менші, зуби менші, а пальці подовжені. Переробки популярні серед фракції Ультиматів.

<blockquote class="indent stat-list">

#### Переробок

- **Ціна**: 7&nbsp;ОМ • **Доступність**: 30

---

- **ПР**: 9 • **МІЦ**: 45 • **ПС**: 68
- **Позір** 2, **Сміливість** 2, **Снага** 2, **Вуж** 2

---

- **Швидкість руху**: Ходьба 4/20
- **Вироби**: Біомодифікації, Циркадна регуляція, Чистий метаболізм, Холодова стійкість, Кортикальний стек, Покращене дихання, Покращений зір, Тенетні вставки
- **Риси морфа**: Екзотична морфологія (Рівень 1)

</blockquote>
