# Крок 13: Мотивації

Тепер, коли ваш персонаж майже готовий, необхідно вибрати 3 мотивації. Мотивації – це особисті поривання, якими керується ваш персонаж. Більшість з них довгострокові та є похідними від ідеологічних вірувань, особистих прагнень або історії персонажа. Мотивації допоможуть вашому персонажу заробити додаткові [Очки результатів](../17/08-rez-and-rep-rewards.md#Очки-результату) та впоратися з [психологічним стресом і травмами](../12/18-mental-health.md).

Мотивації вказуються на картці персонажа як одне слово або коротка фраза, разом з позначкою + або –, що вказує, чи підтримує він цю справу, чи протистоїть їй. Наприклад, "+Слава" означатиме, що ваш персонаж прагне стати відомою медіаособистістю, тоді як "-Повернення Землі" означатиме, що ваш персонаж протистоїть цілі повернення Землі.

Ваша перша мотивація заснована на вашому виборі фракції, як це визначено в [Кроці 4](../04/07-step-4-faction.md). Зазначте це на своїй картці як "+Інтереси \[Фракції\]". Інші дві мотивації засновані на особистих інтересах вашого персонажа; див. ідеї в списку "Приклади мотивацій".

Якщо ви не обрали фракцію, просто виберіть третю особисту мотивацію. Якщо ви не впевнені, які мотивації обирати, їх завжди можна залишити пустими і заповнити під час гри.

## Необов'язкове: Мотиваційні цілі

Мотивації добре працюють для спрямування вашого персонажа, але в них дуже відкритий кінець. Щоб деталізувати концепцію, перелічіть конкретну короткострокову ціль для кожної мотивації. Наприклад, якщо ваша мотивація +Дізнатися свою минуле, то вашою ціллю може бути вивчення поселення, де відбулося ваше перестановлення, де ви відчули прогалину, через кілька місяців після Краху. Якщо ваша мотивація +Інтереси Аргонавтів, то вашою ціллю може бути звільнення конкретного сховища пропрієтарних наукових даних для використання всім транслюдством.

Якщо ваш ігровий майстер має наперед підготовлену детальну кампанію, ви можете відкласти визначення ваших цілей до того часу, коли ви повністю ознайомитесь з сетингом, щоб ви могли інтегрувати їх у контекст сюжетної лінії. Наприклад, якщо ваш ігровий майстер готує кампанію про звільнення Марсу від контролю гіперкорпорацій, а у вас є +Інтереси меркуріалів, то вашою першою ціллю може бути встановлення зв'язку між групою меркуріалів, яку ви підтримуєте, з барсумістами, та порозуміння між ними.

Якщо ваша група віддає перевагу більш кооперативному стилю розвитку кампанії, то мотиваційні цілі дадуть вашому ігровому майстру достатньо інформації, навколо якої можна формувати сценарії. З таким стилем гри можна обрати одну мотивацію як головну і сформувати кілька цілей для неї. Ці цілі потім можуть служити підвалинами для особистої сюжетної лінії вашого персонажа.

Для більш інтерактивних мотивацій кожен гравець може обрати одну з цілей іншого персонажа. При цьому вони повинні спробувати специфічно сформувати її так, щоб вона пов'язувалася з їхнім персонажем. Це чудова нагода оформити спільні інтереси, історії та передісторії між персонажами гравців.

<blockquote>

## Приклади мотивацій

<div class="two-columns">

- Автономія
- Анархізм
- Безсмертя
- Біоконсерватизм
- Виживання
- Визволення Марсу
- Втеча
- Відкритий код
- Відновлення зв'язку з Транслюдством
- Гедонізм
- Довести, що вони не праві
- Дослідництво
- Достаток
- Дружній ШСІ
- Дізнатися чи забути минуле
- Екстрим
- Знайти друзів
- Знайти загубленого \[Друга/Предмет/Коханого/Родича\]
- Знайти покликання
- Контакт з чужинцями
- Лідерство
- Майстерність у навичках
- Морфологічна свобода
- Наукове відкриття
- Незалежність
- Нейрорізноманітність
- Освіта
- Особиста кар'єра
- Особистий розвиток
- Особистість ШЗІ
- Помста
- Права піднесених
- Прийняття
- Прозорість
- Релігія
- Розширення впливу
- Самодостатність
- Слава чи визнання
- Соціалізм
- Стабільність
- Створення вираження
- Створення спадку
- Суверенітет Венери
- Творити мистецтво
- Технопоступовість
- Філантропія

</div>

</blockquote>
