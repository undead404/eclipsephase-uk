# Навички Знання

Навички Знання представляють інформацію, яку ваш персонаж засвоїв, те, що він знає. Вони відіграють менш драматичну роль, але часто є критичними для допомоги вашому персонажу розгадати таємницю, зрозуміти ситуацію та з'ясувати, що робити.

Очки, призначені для Активних навичок і навичок Знання, не є взаємозамінними. Якщо ви під час створення персонажа вирішили забрати очки з навички Знання, ви можете використовувати ці додаткові очки лише для іншої навички Знання.

## Знання: \[Галузь\]

<div class="stat-list">

- **Тип**: Знання, Розгалужена

Навичка Знання представляє ваші накопичені знання в певній сфері роботи, навчання або інтересів. Навички Знання приблизно поділяються на чотири типи: академічні, художні, інтереси та професійну підготовку.

</div>

### Академічні

<div class="stat-list">

- **Пов'язана здатність**: Мислення

Академічні галузі покривають всі дисципліни наукових знань і передових досліджень. Вони включають теоретичні та прикладні науки, соціальні науки, трансгуманітарні науки та технології.

Використовуйте Академічні знання, щоб скористатися своєю освітою. Наприклад, Знання: Хімія може бути використано для впізнання певної речовини, розуміння незвичної хімічної реакції чи з'ясування того, які елементи необхідні для нанофабрикації чогось, що потребує екзотичних матеріалів. Ігровий майстер може вирішити не дозволяти дефолтування при певних перевірках Знання, оскільки лише той, хто отримав освіту в певній сфері, здатний впоратися з нею.

- **Приклади галузей**: Археологія, Астробіологія, Астрономія, Астрофізика, Астросоціологія, Біологія, Ботаніка, Хімія, Інформатика, Криптографія, Економіка, Інженерія, Генетика, Геологія, Історія, Право, Лінгвістика, Математика, Меметика, Нанотехнології, Фізика, Політологія, Психологія, Соціологія, Ксеноархеологія, Ксенолінгвістика, Зоологія
- **Спеціалізації**: Доречні для галузі

</div>

### Художні

<div class="stat-list">

- **Пов'язана здатність**: Інтуїція

Художні галузі включають різні способи художнього вираження та оцінки. Це особливо корисна навичка в економіках та кладах, де творчість та бачення можуть бути ключовими компонентами вашої репутації.

Використовуйте Художні галузі, щоб втілити свою уяву, створити шедевр, оцінити стиль або виступ артиста, або оцінити вартість художнього проекту.

Зверніть увагу, що Художні галузі не повинні використовуватися замість Активних навичок для безпосереднього обману, впливу чи навертання інших. Створення реалістичної ілюзії доповненої реальності вимагає навички Програмування, включення прихованого повідомлення в публічну пісню чи промову буде залежати від навички Обману, а виступ перед персоналом чи збір натовпу вимагає Умовляння чи Спонукання. Проте Художні галузі в таких випадках можуть вживатися як [доповняльні навички](../04/20-know-skills.md#Доповняльні-навички).

- **Приклади галузей**: Архітектура, Дизайн ДР, Критика, Танці, Драма, Малювання, Музика, Живопис, Артистизм, Скульптура, Спів, Красномовство, Дизайн ВР, Письменництво
- **Спеціалізації**: Доречні для галузі

</div>

### Інтереси

<div class="stat-list">

- **Пов'язана здатність**: Мислення

Галузі Інтересів включають спеціалізовані знання в будь-якій галузі, яка може вважатися хобі, розважальним заняттям, соціальною темою або іншою одержимістю.

Використовуйте галузі Інтересів щоразу, коли треба пригадати або використати знання, що стосуються конкретної теми.

- **Приклади галузей**: Знаменитості, Змови, Комісіонери, Екслюди, Екзопланетні колонії, Азартні ігри, Політика гіперкорпорацій, Лунні поселення, Марсіанське пиво, Морфи, Блоги повертачів, Поганські дилери наркотиків, Моделі космічних кораблів, Стратегічні ігри, Технології ТІТАНів, Економіка Тріад, Фракції транслюдей, Підпільні ЗД, Ігри ВР
- **Спеціалізації**: Доречні для галузі

</div>

### Професійна підготовка

<div class="stat-list">

- **Пов'язана здатність**: Мислення

Професійні галузі покривають знання та підготовку щодо практик і процедур різних передбачених і не передбачених законом професій.

Використовуйте Професійні галузі, щоб пригадати спеціалізовані знання, доступні тим, хто проходив підготовку або має досвід у певній галузі промисловості: помітні постаті, поширені практики, які застосунки та обладнання використовуються, логістика, планування, бухгалтерія, термінологія, юридичні питання, внутрішня політика, історія професії, етичні стандарти, головні локації, впливові гіперкорпорації, картелі чи колективи тощо.

- **Приклади галузей**: Бухгалтерія, Адміністрування, Астероїдний видобуток, Обслуговування банків тіл, Тілоохорона, Кулхантинг, Шахрайство, Обробка даних, Полювання на его, Невідкладна допомога, Розваги, Фехтування, Польова наука, Операції першого контакту, Обслуговування корабля, Підряд, Видобуток газу, Брамоходство, Обслуговування поселень, Інструктаж, Розслідування, Журналістика, Робота в лабораторії, Медичні послуги, Військові операції, Дизайн морфів, Нанофабрикація, Інженерія мереж, Поліція, Вимагання, Сміттярство, Охорона, Соціальна робота, Контрабанда, Соціальна інженерія, Соціальні послуги, Шпигунство, Обстеження місцевості, Системне адміністрування, Терраформування
- **Спеціалізації**: Доречні для галузі

</div>

## Використання навичок Знання

Може здаватися, що навички Знання мають менше застосування в грі, ніж Активні навички, але їх не варто недооцінювати. Вони мають три основні застосування, першим з яких є аналіз підказок і розв'язання таємниць. Чимало сценаріїв Фази затемнення базуються на технологічних небезпеках, зустрічах з чужими цивілізаціями та наукових явищах, тому персонажам потрібен гарний баланс навичок Знання, щоб розгадати проблему та знайти рішення.

Так само важливо те, що навички Знання цінні для того, щоб персонажі – і гравці – розуміли світ Фази затемнення. Зокрема, ці навички можуть бути використані для оцінки ситуації, визначення сильних і слабких сторін, планування, оцінки вартості, порівняння, прогнозування ймовірних результатів або розуміння доречної галузі науки, соціально-економічних факторів чи культурного або історичного контексту. У цьому відношенні навички Знання можуть бути цінним інструментом для ігрових майстрів, аби підтримувати гравців, вимагаючи кидків навичок Знання, щоб допомогти розкрити деталі ігрового світу, які інакше могли б бути пропущені або не відразу очевидними.

Наприклад, група гравців, досі незнайомих з Фазою затемнення, може не повністю розуміти чіткі відмінності між різними фракціями, культурну важливість певних технологій чи потенційний вплив нового наукового прориву на сетинг – і навіть не здогадається запитати. Ігрові майстри можуть і повинні вимагати кидків навичок Знання, щоб передати відповідну інформацію.

Аналогічно, група персонажів, які планують проникнути на об'єкт, може використати Знання: Безпека, щоб оцінити захист, Знання: Архітектура, щоб знайти місця для непомітного входу, Знання: Спорт, щоб планувати просочення під час того, як охоронці, ймовірно, будуть неуважні, Знання: Тріади, щоб впізнати місцеве злочинне угруповання, яке може продати їм обладнання для проникнення, і Знання: Адміністрування, щоб визначити високопоставленого керівника, який має коди безпеки, які їм потрібні. Якщо використовувати ці навички належним чином, вони можуть при проникненні всередину бути так само корисними, як Активні навички, якщо навіть не більше, оскільки план з більшою імовірністю буде успішним саме завдяки підготовці.

Врешті решт, навички Знання допомагають додати сетингу смак і характер. Хоч Знання: Марсіанське пиво може спершу не здаватися корисним, винахідливий персонаж може використати ці знання як нагоду поспілкуватися з потенційним джерелом інформації в барі, щоб переконати підозрілий барсумістський осередок, що вони не є іншопланетним шпигуном, або просто розважити інших за столом анекдотами про те, як деякі екслюди дивно пахнуть Олімпійським стаутом чи про небезпеки вживання занадто великої кількості Пілзнер Ред Лагеру при невагомості.

<blockquote>

## Знання, що стоїть за Активними навичками

Від вас очікують, що ви знайомі з історією, що оточує кожну з Активних навичок. Наприклад, якщо ви вправні у Стрільбі, то, ймовірно, знаєте трохи про моделі та виробників зброї, а також, можливо, про їхню історію. Так само ваша навичка Знання: Робототехніка означає, що ви знаєте багато про синтморфів та ботів, хто їх виготовляє тощо. Однак такі асоціативні знання не такі глибокі, як у тих, хто вивчав або навчався в цій галузі. Персонаж з однаковим рівнем навички Знання: Торговець зброєю або Знання: Проєктування роботів матиме більш глибокі та спеціалізовані знання. Щоб це відобразити, ігрові майстри можуть застосовувати негативний модифікатор від −10 до −30, коли Активні навички використовуються замість навичок Знання, залежно від ситуації та глибини знань, що потрібні.

</blockquote>

## Доповняльні навички

У певних випадках навички Знання можуть допомагати при перевірках Активних навичок доповняльним бонусним модифікатором навички. Це повинно застосовуватись лише в ситуаціях, у яких навичка Знання надає інформацію, яка не включена в Активну навичку. Наприклад, Знання: Релігійні культи можна застосувати як доповняльну навичку при спробі Вмовити релігійну групу краєвиків, проте Знання: Інженерія не є доповняльною навичкою при перевірці Апаратури: Промислова для ремонту частини поселення, оскільки навичка Апаратури вже включає такі інженерні знання.

Бонус від доповняльної навички залежить від її рівня, як зазначено в таблиці Бонусів доповняльних навичок.

<blockquote class="table">

### Таблиця бонусів доповняльних навичок

| Навичка Знання | Модифікатор |
| :------------: | :---------: |
|     40–59      |     +10     |
|     60–79      |     +20     |
|      80+       |     +30     |

</blockquote>
