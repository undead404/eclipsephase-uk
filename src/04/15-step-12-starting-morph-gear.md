# Крок 12: Стартові морф і обладнання

Ваш персонаж отримує стартового морфа на основі фаху, обраного в Кроку 2, та типу кампанії, яку ви граєте (Файрвол, брамоходство або злочинність). Див. [Пакети обладнання](../04/27-gear-packs.md).

Також можна обрати [стартового морфа](../04/21-morphs.md) вашого персонажа. Кожен морф має ціну в Очках морфів (ОМ). Ваш ігровий майстер скаже, скільки очків доступно. Рекомендоване типове значення – 6&nbsp;ОМ. Якщо ви придбали рису [Ресурси](../04/28-traits.md#Ресурси), збільшіть доступні ОМ на рівень цієї риси.

Очки морфа також можна витратити на [риси морфа](../04/28-traits.md#Негативні-риси-морфів) або додаткове обладнання. Всі ОМ, які ви не витратили, переводяться в очки Вужа.

## Стартові морфи

Хоч може здаватись спокусливим витратити всі ОМ на найкращий доступний морф, ми настійно рекомендуємо обрати морфа, який найкраще підходить для вашого персонажа. Ймовірно, ви матимете можливість змінити морфа під час гри. Показники доступності морфів не застосовуються до морфів, придбаних під час створення персонажа.

Можна придбати більш ніж одного морфа, якщо ви хочете мати запасний варіант або плануєте багато займатись двійникарством. У такому випадку не можна купувати негативні риси для _жодного_ з ваших морфів. Крім цього, перший придбаний вами морф повинен мати ціну в ОМ 1 або більше (не враховуючи рис), а будь-які морфи, придбані після першого морфа, чия ціна вказана як 0&nbsp;ОМ, коштуватимуть 1&nbsp;ОМ.

Ваш морф може надавати кілька показників: пули, Поріг ран, Міцність і Планка смерті. Зверніть увагу на них на вашій картці персонажа. Також занотуйте всі імпланти і риси, що є.

## Риси морфа

Позитивні риси мають вказану ціну в ОМ. Негативні риси _дають_ бонусні ОМ. Можна придбати негативних рис не більш ніж на 6&nbsp;ОМ.

## Додаткове обладнання

Можна витратити ОМ на додаткове обладнання.

Обладнання незначної складності коштує 1&nbsp;ОМ, помірної – 2&nbsp;ОМ, а значної – 3&nbsp;ОМ.

## Очки Вужа

Очки морфа, не витрачені на морфів, їх риси або обладнання, переводяться в очки Вужа, згідно з пропорцією 2:1 (2&nbsp;ОМ = 1&nbsp;очко Вужа), але не більше 3&nbsp;Вужа. Ці очки Вужа тимчасові, вони будуть скинуті при наступному перевбиранні ([Отримання морфів](../15/03-acquiring-morphs.md))
