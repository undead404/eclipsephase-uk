# Приклад створення персонажа

Ми створюватимемо Відьму, одну зі [зразкових персонажів](../05/00-sample-characters.md). Ми знаємо, що хочемо створити агента Фаєрволу, асинхрона, який має сильні соціальні здібності.

Почнемо з [Кроку 1](../04/04-step-1-background.md) процесу створення персонажа. Оскільки створюємо асинхрона, то вирішуємо зробити персонажа частиною [Втраченого покоління](../08/06-family-and-children.md#Втрачені) — корпоративного проекту з виховання дітей у прискорених умовах, який обернувся катастрофою. Обираємо Втраченого як передісторію. Його пакет навичок містить дві навички Знання, для яких ми обираємо галузі: Психологія та Мозкозлами. Це дає нам такі навички: Обман 40, Просочення 20, Кінесика 40, Спостережливість 20, Псі 50, Знання: Мозкозлами 30 і Знання: Психологія 60.

На Кроку 2 обираємо фаховий пакет Лиця. Є багато навичок, які перетинаються з попереднім пакетом, але нам потрібен сильний соціальний персонаж. Для навичок Знання обираємо галузі Наркотики та Контрабанда, оскільки схиляємося до того, що в цього персонажа є зв'язки зі злочинцями. Вкупі з новими навичками маємо: Обман 80, Просочення 20, Кінесика 70, Спостережливість 20, Умовляння 69, Псі 50, Знання: Наркотики 30, Знання: Мозкозлами 30, Знання: Психологія 60 і Знання: Контрабанда 60.

На Кроку 3 вирішуємо піти по-простому та зосередитись на створенні забіяки-асинхрона, тож обираємо захоплення Асинхрон. Знову таки, є певний перетин навичок, але ми просто змінюємо навички, щоб трохи налаштувати персонажа в майбутньому. Для навички Знання обираємо Чорні ринки, тому що хочемо, щоб цей персонаж був досвідченим підпільним торговцем. З урахуванням нового пакета сумарні навички виходять такі: Обман 120, Просочення 20, Кінесика 70, Спостережливість 40, Умовляння 60, Псі 90, Знання: Чорні ринки 40, Знання: Наркотики 30, Знання: Мозкозлами 30, Знання: Психологія 60 і Знання: Контрабанда 60.

На Кроку 4 вирішуємо зробити цього персонажа внутрішньосистемним. Обираємо фракцію Луни, що дає нам Знання: Лунні та Орбітали 30 і мотивацію +Лунні інтереси.

На Кроку 5 обираємо шаблон здатностей – Вцілілий. Проте вирішуємо поміняти місцями показники ТЯМ і СОМ, оскільки цей персонаж більше соціальний, ніж фізичний. Це дає нам показники здатностей: МИС 15, ІНТ 10, РЕФ 15, ТЯМ 20, СОМ 10, ЗАВ 20.

Тепер час додати навички та здатності докупи на Кроку 6. Додавши здатності до відповідних їм навичком, виходять такі суми: Обман 140 (ТЯМ), Просочення 35 (РЕФ), Кінесика 90 (ТЯМ), Спостережливість 60 (ІНТ), Умовляння 80 (ТЯМ), Псі 110 (ЗАВ), Знання: Чорні ринки 55 (МИС), Знання: Наркотики 45 (МИС), Знання: Лунні та Орбітали 45 (МИС), Знання: Мозкозлами 45 (МИС), Знання: Психологія 75 (МИС) і Знання: Контрабанда 75 (МИС). Пам'ятайте, що Спостережливість має основу ІНТ × 2.

Як ми знаємо, максимальне допустиме значення навички – 80, тож необхідно виконати кілька виправлень і перенести очки, що перевищують максимум. Знижуємо Обман, Кінесику та Псі до 80, що дає 100 додаткових очок, які можна витратити як завгодно. Вирішуємо дати персонажу Атлетику 20, щоб він міг виконувати фізичні дії. Також додаємо Стійку 20 і Стрільбу 30, щоб була змога постояти за себе в бою. Додаємо Спонукання 30, щоб покрити єдину соціальну навичку, якої не вистачає. Додавши до цих навичок здатності, отримуємо Атлетику 30 (СОМ), Стійку 50 (РЕФ), Стрільбу 45 (РЕФ) і Спонукання 50 (ТЯМ). Пам'ятайте, що Стійка має основу РЕФ × 2.

Тепер наш список навичок такий: Атлетика 30, Обман 80, Стійка 50, Стрільба 45, Просочення 35, Кінесика 80, Спостережливість 60, Умовляння 80, Спонукання 50, Псі 80, Знання: Чорні ринки 55, Знання: Наркотики 45, Знання: Лунні та Орбітали 45, Знання: Мозкозлами 45, Знання: Психологія 75 і Знання: Контрабанда 75.

Переглядаючи список навичок, вирішуємо, що є ще одна навичка, яку персонажеві варто мати: Пошук інформації. Можна було б купити її пізніше за Очки налаштування, але є відчуття, що захочеться витратити їх на щось інше. Тож вирішуємо трохи змінити наявні навички. Опускаємо Кінесику на 10 (до 70), Спостережливість на 20 (до 40) і Псі на 5 (до 75). Маючи 35 очків, купуємо Пошук інформації 25 (з урахуванням ІНТ – 35) і додаємо ще 10 очків до Просочення (виходить 45).

Перейшовши до Кроку 7, отримуємо 2 мови на початку. Обираємо Корейську та Російську. Наша сума МИС + ІНТ – лише 25, а цього недостатньо, щоб задарма отримати додаткову мову.

На Кроці 8 отримуємо 1 очко Вужа для его.

Що до репутації на Кроці 9, ми хочемо, щоб найсильнішим показником репутації персонажа був злочинний, тож обираємо g-rep (Гуаньші) 50. Хочемо, щоб персонаж почувався однаково комфортно у внутрішній та зовнішній системах, тому призначаємо по 25 для @-rep та c-rep.

Крок 10 – великий: налаштування. Маємо 20&nbsp;ОН. Оскільки хочемо асинхрона, то почнемо з цього, купуючи рису Псі рівня 2, що коштує 4&nbsp;ОН. Це дає змогу використовувати фокуси як псі-хі, так і псі-гамма. Також хочемо мати гарний асортимент фокусів, тож витрачаємо 5&nbsp;ОН, щоб купити 5 (які саме – оберемо пізніше). Ще 4&nbsp;ОН витрачаємо на рису Ресурсів (рівня 2), що важливо для роботи в межах внутрішньої системи. Залишається 7&nbsp;ОН. Хочемо трохи більше ОН, тож купуємо дві негативні риси: Ворога і Вимушену поведінку (рівня 2). Кожна з них дає 2&nbsp;ОН, тож тепер у нас 11. Оскільки цей персонаж покладається на зв'язки, то витрачаємо все на 55 додаткових пунктів репутації, підвищуючи @-rep до 45 і c-rep до 60.

Далі переходимо до похідних показників, Кроку 11. Судячи з формул, показники цього персонажа такі:

<blockquote>

**Ініціатива**: РЕФ 15 + ІНТ 10 = 25, 25 ÷ 5 = **5**

**Всі перевірки здатностей – це сама здатність × 3, отже:**<br>
Перевірка МИС **45** • Перевірка ІНТ **30** • Перевірка РЕФ **45**<br>
Перевірка ТЯМ **60** • Перевірка СОМ **30** • Перевірка ЗАВ **60**

**Ясність**: ЗАВ 20 × 2 = **40**

**Поріг травми**: ЯСН 40 ÷ 5 = **8**

**Планка божевілля**: ЯСН 40 × 2 = **80**

**Рівень зараження**: Рівень риси Псі 2 × 10 = **20**

</blockquote>

Крок 12 – веселий: вибір морфа. Ігровий майстер для початку дає 6&nbsp;ОМ. Риса Ресурсів дає ще 2, в сумі 8. Виходячи зі своєї передісторії Втраченого, обираємо морфа футуру за 4&nbsp;ОМ. Вирішуємо витратити інші 4&nbsp;ОМ на два предмети Помірної складності. Обираємо скінфлекс, оскільки він допоможе при сценаріях соціальної взаємодії та просочення, та покращений зір. Записуємо показники морфа в картку персонажа.

Наші пакети обладнання засновані на типі кампанії (Фаєрвол) і професії (лице). Переглядаючи їх, вирішуємо, що вони підходять як є.

Морф футура дає пули Прозору 2, Сміливості 4 та Снаги 1. Також є Вуж 1 від его. Нейромодуляційний імплант, даний пакетом обладнання лиця, дає +1 Сміливості, підвищуючи її до 5.

Крок 13 – вибір мотивації. Ми вирішуємо, що цей персонаж, ймовірно, не дуже сильно відданий своїй фракції, тож відмовляємося від мотивації +Лунні інтереси з Кроку 4. Обираємо три нові, засновані на історії та переконаннях персонажа: +Розширення впливу, +Незалежність і +Екстрим.

Наш персонаж майже завершений, але є ще кілька речей, які треба зробити. По-перше, обираємо ім'я для музи: Дзеркальце. По-друге, переглядаємо риси і переконуємося, що все вірно. Обираємо ворога Когнайт, що підходить до передісторії Втраченого, і обираємо допитливість для риси Вимушеної поведінки.

Оскільки ми асинхрон, то повинні обрати, який саме підштам вірусу Ваттса-Маклауда на вас впливає. Обираємо Іноземця, бо це доволі моторошно та круто. Цей штам дає рису Психічного розладу (обираємо парамнезію) та безплатний фокус (обираємо Погляд василіска). Також обираємо інші фокуси, на які витратили ОН: Читання думок, Захмарення пам'яті, Контроль поведінки, Коротке замикання та Підсвідоме.

При огляді фінальної версії Відьми бачимо міцного соціального персонажа з крутими психічними здібностями та пристойною репутацією! Її можна побачити серед [Зразкових персонажів](../05/00-sample-characters.md).
