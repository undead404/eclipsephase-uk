# Core Campaigns

Є три усталені історії чи сетинги кампаній для Фази затемнення: кампанія Фаєрволу – розслідування та стримування, кампанія досліджень гейткрешингу та кампанія злочинної діяльності. Кожна з них торкається різних тем і концепцій Фази затемнення, але зазвичай зосереджується на конкретному діапазоні пригод і мотивацій. Деякі історії можуть перетинати межі між стилями кампаній; наприклад, злочинці можуть переховуватися, ставши гейткрешерами на екзопланеті, або ж агентам Фаєрволу може знадобитись встановити контакти в злочинному світі, щоб виконати небезпечне пограбування. Пригоди також можуть відбуватися незалежно одна від одної, не з'єднуючись в одну історію, використовуючи одних персонажів у кількох пригодах, або ж маючи персонажів, створених для кожної пригоди окремо.

## Кампанія Фаєрволу

Головним фокусом уваги Фази затемнення є зграя таємних оперативників, що беруть на себе загрози для транслюдства. У цій кампанії персонажі працюють на таємну міжфракційну організацію, що зветься _Фаєрволом_, як її агенти або новобранці. Фаєрвол діє на стримування та знищення ексризиків, що загрожують існуванню транслюдства. Персонажів набирають з усіх фракцій (а іноді наймають як найманців, якщо самої загрози винищення недостатньо для мотивації). ІПам дає завдання керівник, що зветься _заступником_, і вони є першою лінією в розслідуванні та зупинці загрози. Ситуація зазвичай ще розвивається, тому інструктаж може не містити критичних подробиць. ІПи незалежні одне від одного та перебувають під прикриттям, адже діють в чужому поселенні або ворожому середовищі, переслідувані місцевою владою. Вони мають право діяти так, як вважають за потрібне, щоб зупинити загрозу.

Від вартових нерідко очікується самопожертва, або відчайдушна боротьба з мізерними шансами на успіх, або самознищення для зупинки поширення чужинської інфекції. Коли вартові зазнають невдачі, запасним планом може бути знищення всього поселення. Фаєрвол дуже радикальний у своїх діях, але якщо альтернатива вб'є мільйони або мільярди, то зруйнування одного поселення є прийнятною втратою.

Усі зразкові персонажі та команди складаються з агентів _Фаєрволу_. Проте дві команди задумані перш за все для кампаній самого Фаєрволу, одна для внутрішньої частини Сонячної системи, інша для зовнішньої.

_Команда навколосонячних операцій_ складається з Данте, Гекса, Ці та Сави. Не встигнувши збити марсіанський пил зі своїх черевиків, ці четверо мають досвід роботи у планетарному оточенні з нав'язливою владою, гіперкорпораціями та нерівним співвідношенням сил. У внутрішній системі завдання включають покинуті машини ТІТАНів, корпоративні махінації та політичні інтриги. Великі сили тут - це Планетарна спілка, Сузір'я вранішньої зорі, що претендує на Венеру, консервативний Лунно-Лагранжевий союз, гіперкорпорації, а також олігархи, що сплітають сіті за лаштунками. Конфлікти між силами тут звичайна річ. Довіра важко набувається, адже кожна організація пронизана маріонетками та мафіозі. Гострий розум та добра доза параної – критичні для виживання.

Захищає велику чорноту – _Команда периферійних операцій_, в якій Чі, Зануда, Нджал і Захірі. Там поселення зазвичай менші та ізольовані. Зникнути в оточенні може бути неможливо, а підкріпленню знадобились би місяці в дорозі. ІПи повинні бути спроможні діяти в будь-якому дикому краю чи дослідницькій станції, де пустила коріння біда. Далеко від великих держав правила гнучкіші, але підозрілі місцеві готові швидко викинути незнайомців у відкритий космос. Персонажі, ймовірно, опиняться у набагато складнішій ситуації, ніж та, для якої вони споряджені, й будуть змушені імпровізувати для виживання. Серед головних фракцій – Титан, Юпітер, анархісти, Ультимати та краєвики. Завдання зовнішньої системи більше зосереджуються на стримуванні інфікування, відбитті атак постлюдей-чудовиськ, розслідуванні дивних дослідів та відкладанні війни з юпітерцями.

<blockquote>

### Команда Фаєрволу для навколосонячних операцій

- **Данте** :: Венеріанський генохакер
- **Гекс** :: Лунна справниця-асинхронка
- **Ці** :: Барсуміанський хактивіст
- **Сава** :: Вільна найманка для спецоперацій

</blockquote>
<blockquote>

### Команда Фаєрволу для периферійних операцій

- **Чі** :: Мозколам і нетворкер
- **Зануда** :: Анархіст, вирішувач проблем
- **Нджал** :: Титанійський хакер
- **Захірі** :: Краєвик-охоронець

</blockquote>

## Кампанія з гейткрешингу

Кампанії гейткрешингу зосереджуються на команді дослідників космосу, що були направлені або зголосились добровільно пройти крізь браму Пандори, щоб досліджувати екзопланети. Зазвичай це команда першопрохідців. Відомо, що в космосі зразу за брамою можна вижити. Проте далі ніж через десять метрів – гарантій немає. Персонажі споряджені всім, що потрібно для виживання, як це визначив фінансовий відділ компанії або їхній власний краудсорсинг. Пройшовши крізь браму, ІПи повинні нанести місцевість на карту та принести назад артефакти чи ресурси, що збагатять спонсорів. Вони ступають крізь браму, знаючи, що є одноразовими. Якщо їх заразять, вони помруть. Якщо вони будуть смертельно поранені через нещасний випадок чи напад звірів, то помруть. Якщо забудуть критичний інструмент, без якого не працюватиме система життєзабезпечення, то помруть. Якщо не встигнуть дійти до брами до часу повернення, то застрягнуть на чужій планеті, поки не помруть. Більшість гейткрешерів може перелічити десятки своїх трупів, яких залишили розкладатись по галактиці. Гейткрешери прокидаються вночі, думаючи, що якісь версії них самих можуть досі перебувати в пастці на якомусь забутому розкопі, самотні, поки система життєзабезпечення не відмовить. Це частина роботи.

Більшість екзопланет не населена транслюдьми, але нерідко вони мають сповнені життя та голодні чужі екосистеми. Чужинські артефакти – це рідкісна і дорога знахідка. Гейткрешери також нерідко служать базовою командою дослідників-розробників, що оцінює, що варто привезти назад для зворотної інженерії, що є непотрібним археологічним детритом, а що є смертельною зброєю, готовою ліквідувати зацікавлених гейткрешерів. Місії гейткрешингу можуть тривати всього годину, поки команда не завершить перший звіт про місцевість, а можуть і стати постійною частиною нової колонії.

The team of _Gatecrashing Ops_ is Astika, Jinx, Shrike, and Whisper. A mish-mash of backgrounds, they’re brought together by corporate fiat more than choice. Keeping a cohesive team under stress (or the promise of a larger cut) is hard, and when the bodies start falling, it’s the survivors who will give the final mission report.

Команда _Операцій гейткрешингу_ – це Астіка, Навороч, Сорокопуд та Шепіт.

<blockquote>

### Команда операцій гейткрешингу

- **Астіка** :: Інженер-виживальник і ксеноархеолог
- **Навороч** :: Піднесений-розвідник
- **Сорокопуд** :: Охоронець-контрактник і дроновод
- **Шепіт** :: Асинхрон і науковець-дослідник

</blockquote>

## Злочинна кампанія

Іноді привабливість пригод потребує трохи фінансового стимулу. Ця кампанія обертається навколо зграї злочинців, що або діють незалежно, або пов'язані з великим картелем, зосередженій на накопиченні кредитів і влади. Іноді це вимагає обачності, щоб зберігати активи в таємниці, а операцію – в безпеці. В інших випадках – означає скидання поселення з орбіти та споглядання, як він згорає при падінні. Ця команда зосереджена на ефективності в заробітку.

Кримінальне середовище сильно змінилося після Падіння. Біохакери вимикають вбудовані вбивчі гени, додані, щоб змушувати людей оплачувати підписку, аби їхні тіла не розвалилися. Крадії двійників викрадають резервні копії фінансистів, щоб добувати з них паролі. Сталкери зони рухають воєнні технології ТІТАНів і зразки примхливих екссургентних зараз заради приємного заробітку. Тріади змагаються з Нічним картелем у війнах за територію, щоб продавати свої нові екстремальні записи досвіду. У багатьох місцях синдикати є єдиною доступною формою соціальних послуг. Тріади перш за все займаються контрабандою медичного обладнання до прихованих клінік та надають ополчення для боротьби з зовнішніми загрозами. Кримінальні ІПи можуть опинитися в боротьбі на боці низової влади проти псів Спілки, так само часто, як і викрадати дорогі чужинські речі в багатих колекціонерів.

Персонажі _Злочинних операцій Гуаньші_, команди, зібраної в злочинному світі, це Амару Тімоті, Берк, Еліс і Піво.

<blockquote>

### Команда злочинних операцій Гуаньші

- **Амару Тімоті** :: Справник із Дев'яти життів
- **Берк** :: Інфожиття, силовик і дронопхач
- **Еліс** :: Поганка-технік
- **Піво** :: Піднесений-сміттяр

</blockquote>

<blockquote>

## Альтернативні кампанії

Сонячна система – велика та сповнена історій. Ігрові майстри можуть вибрати взагалі інший тип кампанії. Серед можливих кампаній:

- **Операції з розбору та порятунку**: Після падіння сотні покинутих кораблів і поселень залишилися на орбіті, а найменші об'єкти з Землі коштують купу грошей. Підприємлива команда, що готова зіткнутися з військовими машинами ТІТАНів та недружніми вцілілими, може заробити чималу суму.
- **Найманські операції**: Найманці є фактичним військом для багатьох фракцій, на них особливо спираються для шпигунства та ударів з умиванням рук. Робота найманця не завжди брудна (хоча зазвичай це так). Команда кілерів, що може вбити ціль та безповоротно зіпсувати її резервні копії, зазвичай сама називає свою ціну.
- **Дослідницькі операції**: Прагнення до знань може довести персонажів до межі. Завдяки дешевому резервному копіюванню від дослідників очікується, що вони підуть на високий ризик заради своїх відкриттів. Серед пригод можуть бути екологічні обстеження Титану, ксеноархеологія на мертвих планетах, програми пошуку чужинського життя на ізольованих поселеннях краєвиків, або ж зворотна інженерія брам Пандори заради викривлення простору та часу.
- **Політичні операції**: Здається, чимало держав ненавидить власних громадян. Святенництво та державне насильство – звичні явища. Ті, хто виступає проти гноблення, ризикує безповоротним стиранням. Політичні активісти закопуються в заплутані союзи та поховані тіла. Митці-повстанці, журналісти та борці за свободу працюють над тим, щоб підірвати свої уряди та саботувати насильство з боку держави. Координація з іншими фракціями, щоб мати союзників і ресурси – необхідне зло.
- **Операції з виживання на Землі**: Персонажів покинули. Під час виходу з планети вони не змогли втекти, і їм не пощастило пережити ядерну зиму. Тепер їм доведеться уникати військових машин ТІТАНів, зон радіації та божевілля погодної системи.

</blockquote>
