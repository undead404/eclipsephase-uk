# Архетипи персонажів

Персонажі визначаються своїми навичками та репутацією. Комбінована група потребує широкого набору навичок, щоб відповідати викликам, які на них чекають. Це може бути збір ресурсів, отримання союзників, дослідження, вторгнення (або захист) тенетних систем, ремонт або імпровізація критичних інструментів, бій, і зрештою – застосування вивченого для розв'язання проблем. Навички, які члени команди приносять з собою, можуть бути приблизно згруповані в бойові, соціальні, технічні та знання. Вони утворюють чотири широкі архетипи в Фазі затемнення: боєць, лице, технік (або хакер) і вчений (або митець). У менших групах окремі ІПи можуть втілювати кілька архетипів водночас, мінімізуючи перетин. У більших групах персонажі більше виграють від вузької спеціалізації. Гравці повинні координуватися, щоб уникнути спеціалізацій, що надто сильно перетинаються, але різні спеціалізації в одній галузі можуть утворити множення сили.

Для кожного з архетипів нижче перелічені рекомендовані пакети навичок [Фаху](../04/05-step-2-carrer.md) та [Інтересів](../04/06-step-3-interest.md) для використання під час створення персонажа у квадратних дужках після запису.

## Бойові

Навіть найдосвідченіша група рано чи пізно опиниться в ситуації, яка мусить бути вирішена грубою силою. Більшість персонажів повинна бути до певної міри ефективною в бою. Бійці – це персонажі, які спеціалізуються на різних методах бою, щоб пристосовуватися до будь-якої ситуації. Серед критичних навичок: Стрільба, Просочення, Гімнастика та Стійка, і в такого персонажа буде морф, що може тримати удар. Також слід розглянути варіант навички ближнього бою, але в умовах високотехнологічного світу з бронею та ботами вона може бути не так ефективною, як інші варіанти. Для груп з шести гравців рекомендується мати щонайменше двох бійців. Кілька прикладів таких персонажів:

**Найманці прямої дії та медузяних щитів, стирачі Фаєрволу**: Ці персонажі використовують надпотужну техніку, щоб повністю знищити свою ціль. Вони ідеальні для операцій "вогонь і меч". Переваги від використання вибухівки збалансовані нестачею витонченості та обережності. Їхні очевидно бойові морфи та здоровенна зброя будуть привертати увагу під час операцій.

<blockquote class="indent">

**Фах**: Солдат

</blockquote>

**Вцілілі на Землі та борці за свободу**: Ці персонажі навчилися виживати під носом набагато сильнішого ворога. Вміють користуватися легкою, важкою та саморобною зброєю, а також мають різноманітні технічні навички та знання, завдяки яким можуть вижити в екстремальних умовах.

<blockquote class="indent">

**Фах**: Таємний агент / Сміттяр, **Захоплення**: Боєць / Виживальник

</blockquote>

**Мисливці за его, поліція, ополченці**: Такий персонаж знає, як орієнтуватися в мікрогравітаційних джунглях, щоб віднайти ціль. Має сильну спрямованість на соціальні зв'язки та навички слідчого. Бій у нього зазвичай зосереджений та обережний, але його вишкіл покладається на виклик підкріплення при зустрічі з сильнішим ворогом. Гарний додаток до групи, яка не планує лишати за собою гори трупів.

<blockquote class="indent">

**Фах**: Силовик / Слідчий, **Захоплення**: Боєць / Криміналіст

</blockquote>

**Кілери**: Кілер використовує хованки та хитрощі, аби уникати прямих зіткнень. Має широкий набір інструментів, і може користуватись чим завгодно, від нанотоксинів до вибухівки, щоб виконати завдання. Залежність кілера від хованок може стати проблемою в випадку відкритого бою. Кілер, якого захопили зненацька, який не вивчив оточення та не підготував кілька маршрутів наступу та втечі, живе недовго.

<blockquote class="indent">

**Фах**: Таємний агент / Солдат, **Захоплення**: Пройдисвіт / Майстер на всі руки

</blockquote>

## Соціальні

Всі двері відкриваються перед лицями, котрі знають, з ким розмовляти та де підмазати. Попри те, що всі персонажі повинні мати певний рівень соціальних навичок і репутації, лице – саме той, хто може приємними словами прокласти собі шлях просто до центрального контрольного пункту. Приклади соціальних архетипів:

**Бомонд**: Відеозірки, олігархи та політики, – вони достатньо відомі, щоб доводилося захищати обличчя торговою маркою. Зазвичай можуть домогтися свого самою лише силою волі, але якщо це не спрацьовує, то їхній банківський рахунок може забезпечити когось на допомогу. Для бомонду слава – це двосічний меч, оскільки вони дуже чутливі до скандалів. Робота в Фаєрвол – це нормально, якщо вони зможуть заперечити це на публіку.

<blockquote class="indent">

**Фах**: Лице, **Захоплення**: Митець / Кумир або Нетворкер

</blockquote>

**Шпигуни й шахраї**: Іноді важливо не те, кого ти знаєш, а те, ким ти є. Шахраї використовують досконалу мімікрію та велику порцію інформаційної безпеки, щоб подати себе як керівника корпорації або марсіанського рейнджера, – залежно яка роль необхідна, щоб отримати екскурсію до дверей цілі.

<blockquote class="indent">

**Фах**: Таємний агент / Лице, **Захоплення**: Нетворкер / Пройдисвіт

</blockquote>

**Переговорники**: Цей персонаж має підвішений язик і репутацію, яка дає змогу цим язиком скористатися. Справники, аукціоністи та правники – ці люди можуть змусити кого завгодно погодитися з ними. Їхні навички виходять за межі звичайних торгів. Добрий переговорник може переконати опонента відступити або попросити про послугу, коли справи йдуть не дуже.

<blockquote class="indent">

**Фах**: Лице

</blockquote>

**Мозколами**: Завдяки навичкам з психохірургії чи психічним штукам цей персонаж знімає цілі шари з розуму своєї цілі, щоб оголити його чи перебудувати так, як заманеться. Мозколами корисні для будь-якої слідчої команди завдяки їхній здатності ізолювати таємниці, а також для команд, що працюють у стресових умовах, завдяки їхнім навичкам розплутувати накопичені травми своїх союзників.

<blockquote class="indent">

**Фах**: Мозколам

</blockquote>

**Слідчі та журналісти**: Маючи хист до здобуття інформації від неприязної цілі, слідчі здібні до розуміння, переконання, досліджень і цілого ряду технічних навичок і знань. Ця суміш ідеально підходить для розплутування будь-якої ситуації, в яку втрапила команда.

<blockquote class="indent">

**Фах**: Хакер / Слідчий, **Захоплення**: Нетворкер / Пройдисвіт

</blockquote>

## Технічні

Техніки спеціалізуються на використанні, ремонті та зловживанні технологіями, як апаратними, так і програмними. Технік – це герой для, коли система життєзабезпечення вичерпується, а штучний інтелект став ворожим. Під час бою технік може вимкнути засоби ворога або надати передове спостереження бойовим персонажам. Найпоширеніші технічні персонажі:

**Хакери**: Хакери критичні завдяки своїй змозі витягати дані під час розслідування. Бруд штибу трансляцій камер, забутих щоденників і журналів обліку нелегальних вантажів валяються в забутих кешах, очікуючи, коли їх розкопають. Хакер так само займається підчищанням безладу за власною групою, стираючи логи камер і цифрові сліди. В бою хакери – смертельна загроза. Поки їхня команда виграє час, хакери можуть викинути магазини зі зброї, зіпсувати системи свій-чужий на системах безпеки, відкрити шлюзи за спиною ворога, або навіть вимкнути ворожих синтморфів.

<blockquote class="indent">

**Фах**: Хакер

</blockquote>

**Інженер**: Коли команда прокидається на станції, яку поїдає сірий слиз, що падає з орбіти, а ще заклинило командирський штурвал, то порятунок ситуації падає на плечі інженера. Інженер має низку механічних і апаратних навичок для ремонту зламаного та модифікації ще чогось, щоб все запрацювало.

<blockquote class="indent">

**Фах**: Технік

</blockquote>

**Пхачі ботів**: Пхачі випускають на поле команду наворочених бойових дронів, одноразових ботів і наномашин. Вкупі з ними пхач панує над полем бою. Боти пхача, зв'язані з тактичною мережею групи, досліджують карту. Снайпери знесилюють ворога. Дистанційні дрони-шпигуни встановлюють радіожучки в ізольованих мережах. Броньовані боти беруть на себе самовбивчу оборону, щоб команда могла втекти. Пхач ботів фактично є цілим бойовим загоном сам по собі.

<blockquote class="indent">

**Фах**: Хакер / Технік, **Захоплення**: Пхач

</blockquote>

**Сміттярі**: Команда має хвилини на порятунок людей. Без енергії чи запчастин інженер відмовляється працювати. Саме тоді сміттяр відчуває себе в своїй тарілці. Він колупається в брухті на поселенні, щоб збудувати щось нове. Може зліпити докупи фільтр CO2 зі старих батарей і харчових інгредієнтів. Може розібрати розбитий шатл, щоб перебудувати синтморфа. Коли команда виходить на завдання, сміттяр помічає кожний діамант цінних технологій, похований в непотребі, а коли повертається додому, то знає, де продати це сміття, щоб заробити гарну суму.

**Фах**: Сміттяр, **Захоплення**: Митець / Кумир або Нетворкер

## Знавці

Необхідні знання залежать від конкретної місії. Воротарям потрібен ксеноархеолог, щоб проаналізувати знайдені артефакти. Хімік потрібен для ідентифікації нового наркотика на вулицях. Серед найпоширеніших ролей:

**Генохакери**: Генохакери створюють під специфічні вимоги тварин, морфів і бактерії. Зазвичай вони можуть зайняти роль медика, але також керуватимуть аналізом чужинського трупа, біологічної чуми чи екссургентного чудовська. Якщо надати генохакеру лабораторію та час, він може навіть вилікувати будь-яку хворобу, що поширюється в поселенні (або, в правильній групі, створити свою власну, ще більш руйнівну загрозу).

<blockquote class="indent">

**Фах**: Генохакер

</blockquote>

**Ксеноархеологи**: Дослідження екзопланет – джерело найбільш різких стрибків технологічного розвитку, адже воротарі витягують забуті чужинські пристрої. Нажаль, всі ці вимерлі види означають, що транслюдство також приносить собі всі їхні смертельні загрози. Коли команда розкопує могилу, ксеноархеолог не просто документує, як чужинська культура жила; він визначає, що це за небезпечний предмет, або чи є тварина домашнім улюбленцем, чи хижаком.

<blockquote class="indent">

**Фах**: Дослідник космосу / Науковець

</blockquote>

**Дослідник ТІТАНів**: Дослідник ТІТАНів досліджує залишене ШІ, які майже винищили транслюдство. Будь-яка робота з залишками ТІТАНів має високий рівень смертності. Багато спеціалістів мотивується високою ціною, яку можна отримати за технологію ТІТАНів на чорному ринку. Деякі ризикують смертю та безумством, щоб зрозуміти, як ТІТАНи з'явилися, і чому вони пішли. Незалежно від мотивації, дослідники ТІТАНів мають репутацію трохи байдужих до власного виживання.

<blockquote class="indent">

**Фах**: Сміттяр / Науковець / Технік, **Захоплення**: Виживальник

</blockquote>
