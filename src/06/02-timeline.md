# Хронологія

## 80–60 роки ДК

- Кліматична криза позбавляє домівок мільйони, руйнує економіки і дестабілізує держави.
- Поширення високошвидкісних безпровідних мереж.
- Робототехніка та автономний транспорт стають поширеними, знищивши багато робочих місць.
- Медичний прогрес покращує здоров'я, тривалість життя та ремонт органів.
- Перші повсюдні експерименти з дизайнерськими дітьми та терапією генетичного виправлення.
- Професійні атлети та солдати стають першими в процесі поширення вибіркової кібернетики.
- Масове поширення доповненої реальності.
- Екзоскелети використовуються для покращення робочих сил.
- На горі Кіліманджаро починається будівництво першого космічного ліфта.
- В точках Лагранжа, на Луні та Марсі створюються населені станції.
- Можливості комп'ютерного інтелекту дорівнюють і перевищують можливості людського мозку. Справжній ШЗІ ще не розроблено.

## 60–40 роки ДК

- Пристрої, під'єднані до мережі, стають настільки поширеними, що тенетні мережі стають повсюдними.
- Масивні проєкти геоінженерії на Землі зазнають невдачі в стримуванні зміни клімату, створюючи серйозні побічні ефекти.
- Екстериторіальні космічні поселення утворюють правові та практичні лазівки для безпосередніх дослідів над людьми, значно прискорюючи прогрес.
- Завершено створення першого космічного ліфта на Землі. Ще два в процесі. На Луні побудовано рушій мас. Рух у космосі бурхливо розвивається.
- Розроблені та використовуються для наукових досліджень і мережевих воєн перші ШОІ.
- Генетичні покращення та генна терапія стають доступними для багатіїв.
- Створені перші розумні тварини, здатні до мовлення та використання інструментів.
- Декілька гіперкорпорацій утворюють Позаземний консорціум для сприяння освоєнню космосу.
- Розроблено ядерний синтез, створені робочі реактори.
- На Луні та Марсі створюються значні колонії, на Меркурії, Венері та Поясі – передові пости. Дослідники досягають Плутона.
- Починається терраформування Марсу.

## 40–20 роки ДК

- Поширеними стають помічники-ШОІ (музи).
- Масове поширення технологій запису досвіду та симулпростору ВР повного занурення.
- Відроджуються мережі репутації, яким допомагають нейронні мережі, що протидіють зловмисникам.
- Землю руйнують насильство та дестабілізація; частина конфліктів поширюється в космос.
- Науковці JASON відділяються від держав і гіперкорпорацій, утворюючи Раду аргонавтів за відповідальну науку.
- Космічні кораблі з реакторами ядерного синтезу стають загальнопоширеними.
- Колонізація та терраформування Марсу тривають.
- Колонізовані Пояс і Титан. У всій системі створюються станції.
- Голодні маси вербуються для кріпацької праці на космічних проєктах гіперкорпорацій.
- Виконуються перші руйнівні відвантаження, що симулюють розум в цифровий спосіб.
- Дельфінів і шимпанзе вперше підносять до рівня інтелекту, спричиняючи суперечки.

## 20–0 роки ДК

- Поди стають поширеними як біологічні оболонки для ботів і ШОІ, викликавши певні суперечки.
- Геоінженерія та очищення навколишнього середовища починають охолоджувати планету; бджоли повертаються до дикої природи.
- Освоєння всієї системи, аж до поясу Койпера.
- Анархісти та аргонавти приживаються на окраїнах Сонячної системи.
- Розроблені перші ШЗІ. Їх правовий статус залишається сумнівним.
- Перші випадки ворожого машинного життя в Данангу (В'єтнам) та Вулвергемптоні (Великобританія).
- Стають доступними нанотехнологічні збирачі, але еліта та можновладці контролюють їх і ревно охороняють.
- Відвантаження та цифрова симуляція пам'яті та свідомості стають можливими. Обов'язковими стають резервні копіювання та кортикальні стеки.
- Відбувається перше перевбирання; ця практика швидко поширюється, вкупі з швидкою появою банків тіл.
- Стають доступними перші генетично покращені морфи зі швидким ростом.
- Розроблені та взяті на використання антиматеріальні двигуни.
- Чимало видів (орангутани, восьминоги, ворони, папуги, кити, неандертальці, свині, слони) піднесені до інтелектуального рівня.

## Крах (2 роки)

- Поступове закипання напруження на Землі переходить у прямі зіткнення та війни.
- Високорівневий розподілений експеримент з мережевої війни розвивається в ТІТАНів, самопокращувані ШІ-зародки. Протягом перших декількох днів їх існування не підозрюють. Вони експоненційно розвивають свій рівень усвідомленості, знань і сили, просочуючись у тенета як на Землі, так і по всій системі.
- Між недружніми державами на Землі починаються потужні мережеві вторгнення, що спричиняють численні конфлікти. Пізніше відповідальність за ці атаки покладуть на ТІТАНів.
- Китайська нейронна мережа 100 квітів (еквівалент ТІТАНів) підкорюється та вимикається ТІТАНами.
- ТІТАНи атакують інші помітні проєкти з розвитку ШСІ. Виживає лише Фундація сингулярності.
- ТІТАНи таємно розпочинають проєкт з перетворення супутника Сатурна Япета на величезний комп'ютер-мозок.
- Відбуваються масові кібератаки та великі системні збої, поки ТІТАНи починають прямі атаки та ведуть війну з автономними машинами.
- Непорозуміння між збройними силами біля Юпітера призводить до Сімнадцятихвилинної війни, в результаті якої об'єднані американські та південноамериканські сили захоплюють контроль над Юпітерським простором.
- Конфлікт швидко виходить з-під контролю. Всі сторони повідомляють про використання ядерної, біологічної, хімічної, цифрової та нанотехнологічної зброї.
- Аргонавти об'єднують низку груп дослідження ексризиків і ШІ докупи, щоб ділитися ресурсами та допомагати у війні проти загрози ТІТАНів.
- ТІТАНи масово примусово відвантажують людські розуми.
- Людство шокують перші повідомлення про екссургентну інфекцію, екссургентні перетворення та злами-василіски.
- Цілі країни потрапляють до рук ТІТАНів, їхніх маріонеток та екссургентів. Координовані атаки фактично обезголовлюють керівництво великих держав, корпорацій та військових формувань.
- Зазнаючи втрат на багатьох фронтах, Організація об'єднаних націй у вигнанні закликає до масової евакуації Землі. Позаземні поселення переповнюються біженцями та інфобіженцями.
- Атаки ТІТАНів поширюються на інші частини Сонячної системи, найбільше – на Луну та Марс. Численні поселення гинуть.
- Битва за Л4 спричиняє тимчасову затримку орбітальних сил ТІТАНів.
- Чикаго знищене величезним вибухом антиматерії, який, за деякими даними, був викликаний орбітальним ударом. Відповідальність за атаку залишається не встановленою.
- Тихоокеанська бобовиця знищується після потрапляння до рук ТІТАНів. Її відірваний кабель падає на Землю, залишивши по собі смугу руйнування в Центральній Азії.
- Новий Мумбай на Луні стає жертвою екссургентної інфекції та ізолюється.
- Останній евакуаційний корабель з Землі досягає орбіти. Мільйони біженців застрягають на орбіті, адже жодні поселення їх не приймають.
- Сили ТІТАНів зупиняють активність. ТІТАНи раптово припиняють активну присутність у Сонячній системі, забравши з собою мільйони відвантажених розумів.
- Проєкт ТІТАНів з перетворення Япета покинутий. Титанські сили встановлюють безпековий кордон.
- Момент Бронського – останній відомий контакт з силами, керованими ТІТАНами.
- Земля залишилась спустошеною пустелею, покритою плямами радіації, стерильними зонами, хмарами нанороїв, блудними воєнними машинами, екссургентами та іншими прихованими речами, що залишилися серед руїн.
- На Марсі формується Карантинна зона ТІТАНів, що ізолює територію, яка досі перебуває під впливом машин.
- На низькій орбіті Землі поміщається кордон із супутників-убивць, який не дає нічому вибратися або дістатися до планети.

## 0-10 роки ПК

- Різні кораблі бездомних вцілілих із Землі формують перші кочові флоти погані.
- Юпітерська хунта проголошує Юпітерську республіку, претендуючи на суверенітет над Юпітером і його місяцями.
- Автономістський союз проголошується як пакт оборони та взаємодопомоги між анархістами зовнішньої системи, екстропійцями та поганню.
- Аргонавти проводять першу конференцію "Ексмодус" – для груп, що таємно борються з ексризиками, – і створюють соціальну мережу "Око".
- Формується Планетарний консорціум, який швидко набуває ваги у внутрішній системі, перевершуючи Лунно-Лагранжевий союз.
- Тарсиська ліга бере на себе владу над Марсом, але швидко стає маріонеткою Консорціуму. Як спротив корпоративному впливу на Марс з'являється рух барсумістів.
- Титанці відокремлюються від груп, що підтримують Вогнемур, у зв'язку з невідомою суперечкою.
- Друга конференція "Ексмодус" закладає основу для Вогнемуру.
- Атака Консорціуму на анархістську твердиню Локус відбита неочікувано потужною обороною.
- Друга атака Консорціуму на Локус провалилася завдяки втручанню титанського флоту та погрозам з боку Юпітерської республіки, невдоволеної експансіонізмом Консорціуму.
- Титанці формально приєднуються до Автономістського союзу.
- На місяці Сатурна Пандорі виявляють прохід-червоточину, ймовірно, залишений ТІТАНами. Пізніше знайдені ще чотири (серед Вулканоїдів, на Марсі, на місяці Урана та в Поясі Койпера); разом їх називають "брамами Пандори".
- Вогнемур отримує першу перемогу після Краху, знищивши Культ Руйнівника, групу, що намагалася поширити екссургентний вплив на Луні.
- ЛЛС і ПК створюють і пропагують систему ІДЕНТИФІКАТОРА ІНТЕЛЕКТУ, але йому не вдається здобути широке поширення.
- Після поліційної облави в клубі піднесених на Марсі "Джунглі-фізкультура" відбувається триденний бунт, що призводить до формування руху меркуріалів.
- Сили безпеки "Go-nin" захоплюють в анархістів і краєвиків, що її відкрили, браму Пандори на Еріді.
- Через брами Пандори на позасонячні світи посилаються експедиції. Створюються численні колонії на екзопланетах. Зустрічаються рештки чужорідних цивілізацій.
- Перший контакт з чужинцями, відомими як Комісіонери, шокує систему. Заявляючи, що виступають як посланці інших чужих цивілізацій, вони надають мало інформації про життя поза Сонячною системою і попереджають транслюдей щодо небезпеки ШІ-зародків і брам Пандори.
- Спроба виростити покоління дітей за допомогою клонів пришвидшеного росту та ВР з пришвидшеним плином часу зазнає краху, а більшість суб'єктів гине чи божеволіє. Вцілілі отримують ймення "Втраченого покоління" і стають об'єктом огиди та жалю.
- Низка аеростатів і поселень Венери пориває з Планетарним консорціумом через розбіжності щодо терраформування Венери. Ці сепаратисти утворюють Сузір'я вранішньої зорі.
- Браму розбрату знищує вибух, але вона відновлюється за кілька тижнів. Ненадовго контроль над нею здобуває група екслюдів, перед тим як "Go-nin" повертає її собі за допомогою найманців-Ультиматів. Атаки екслюдів на браму та крізь неї продовжуються регулярно.

## 10 рік ПК

- Сьогодення.
